"Mw.Mukote nnyini ddundiro ly'e Mandule yali amaze okusiba ebiyumba by'enkoko, kyokka olw'engeri gye yali atamiddemu yeerabira okuzibikira emyagaanya."
Yasala oluggya nga agenda atagatta okutuuka ku luggi lwe mmanju. Yeesammulako bibalikkupu bye n'agenda mu kasenge omwali ekidoma ky'omwenge ne yeefukirarnu eggiraasi gye yasembyayo akawungeezi ako. Olwagimalamu n'ayambuka waggulu eyali endiri ye gye yasanga mukyala we ye nga ali mu mattansejjere.
"Mangu ddala nga ettaala y'omu kisenge evuddeko, waaliwo akeebugo wonna mu bizimbe by'oku ddundiro. ""Olugambo lwali luyiti·øÉ·øÉanye omusana gwonna nti mu kiro ekyakeesa olunaku olwo embizzi ennume eyali ewangulidde Mukote ekirabo mu mwoleso era eyali eyitibwa Majoola, yali eroose ekirooto kye yali ayagala okulootololerako ensolo endala zonna."""
Kyali kimaze okukkaanyizibwako nti mangu ddala nga Mw.Mukote avuddewo ensolo zonna zaali za kuku·øÉ·øÉaanira mu sitoowa gagadde omwaterekebwanga emmere ey'ensigo n'omuddo gw'ensolo omukalu.
"Mukulu Majoola(nga bwe yayitibwanga, yadde nga erinnya lye ery'oku mwoleso yali Nnalulungi w'e Kaweerirnidde) yali assibwamu nnyo ekitiibwa ku ddundiro lino, era wamma ggwe ensolo zonna kyezaava zitafaayo kwefiiriza essaawa nga emu zitere zimuwulirize."
Majoola ye yali yakkalidde dda ku kigu kye eky'essubi ekkalu ekkalu waggulu ku ntuuti eyali ku nkomerero ya sitoowa. Ettaala y'omukono eyali ereebeetera ku mulabba yali emumulisa bulungi.
"Yali agejjuse nnyo, kyokka nga mu ndabika ye yali wa kisa,ajjudde amagezi era nga akyasikiriza newaakubadde nga yali tasalwangako binnyo bye ebisongovu."
Akabanga kaayita mpa wekaaga ensolo endala nazo ne zitandika okugoba n‚Äôokwesegeka buli emu mu ngeri yaayo.
"Embwa essatu, Maguja, Magufa, ne Nerero ze zaakulernbera, ne ziddirirwa embizzi ezeekwata ebifo eby'oku mwanjo wansi w'entuuti."
"Enkoko zeegu·øÉ·øÉumika ku bubalaza bw'amadirisa, zo enjiibwa ne zibuukirabuukira ku mikiikiro gy'obusolya. Endiga n'ente zakkalira emabega w'embizzi ne zitandikirawo okwezza obwenkulurno."
"Embalaasi ebbiri zimusika-bigaali, Bokisa ne Kiroova, zajjira kumu nga zidaadira n'obwegendereza bungi, sikulwa nga zirinnya obusolo obutono obwandiba nga bubikkiddwa essubi."
"Kiroova yali mugongo gwa mbalaasi mnpagguufu eyali etuusemnu massekkati g‚Äôobulamu bwayo. Kyokka bambi yali ekyali nsowottofu, anti yali ky'ejje esumulukuke mu luzaala lwayo olw'okuna."
"Bokisa yali mbalaasi kabwege, nga eweza emikono nga kkumi na munaana mu bugulumivu, ne mu maanyi nga eweza ga mbalaasi bbiri nnambirira."
"Yalina ekibambya ekyeru wansi w'ennyindo ekyagirabisanga nga ensiru, ate nga mu mazima ekitone kyayo mu by'ebyobwongo kyali kisirikitu; kyokka yassibwangamu ekitiibwa olw'empisa zaayo ennungi ko n'olw'obunyiikivu bwayo ku mirimu."
"Abaddirira embalaasi baali Miriyeeri, embuzi enjeru, ne Menyameni, endogoyi."
Bennyamini yali akaddiye okukira ensolo endala zonna ku ddundiro. Ye yali asinza obusungu n'ekkaaze.
"Yayogeranga bbalirirwe, ate nga lw'ayogedde yeeronda bweronzi na kutoma. Gamba nga ayinza okwemulugunya mbu Kawamigero yali amuwadde emboobo lwa kwesaggisa nsowera, kyokka nga ate ye yandifunze n‚Äôokuba ow‚Äôenkunku,n'ataba na nsowera olumbe lw'ekirago."
Ye nsolo yokka ku Ddundiro lyonna etaasekanga.
Bwe baamubuuza kyeyavanga taseka yaddangamu nti teyalina kyali kimusesa.
"Newaakubadde nga teyakyatula naye kyali kimanyiddwa nga bwe yeegombanga ennyo okubeera ne Bokisa. Buli lwa Sande bombi baateranga okulabibwa nga balya omuddo mu kataletale akaali keesudde ennimiro y'ebibala, kyokka nga ku bombi tewali anyega munne."
"Nga embalaasi ebbiri zaakamala okukkalira wansi ne zireeta olugologombo lw'obubaata obuto obwali bwa kajje bufiirweko nnyaabwe. Bwajja busotya, budda eno n'eri nga bwe bunoonya akafo akeesiifu we butaalinnyirirwe."
Kiroova ye yabujuna bwe yabukolako olubugiro n'okugulu kwe okw'omu maaso kwe yali alambiikirizza. Kyazira kuggweera mu lubugiro luno nga bwonna otulo tuggyawo.
"Ku nkomerero ne Mmoli, omugongo gw'embalaasi kabirinnage eyasikanga ekigaali kya Mw.Mukote naye n‚Äôajja nga adagada era nga amunkuula ekiwumi kya ssukaali."
"Yerondobera ddala ekifo eky'oku mwanjo, n‚Äôagenda nga akikinazzakikinazza essisi lye eryali lirukiddwamu obugwa obumyufu mu ngeri ya kabandabe."
Eyakweberera ddala yali kkapa eyajja nga emagamaga enfo eyali esingira ddala okuba ey'akabuguumirize. Ddaaki yeesonseka wakati wa Bokisa ne Kiroova. Awo nno we yayiririra mpaka okwogera kwa Majoola we kwaggwerako nga talina n'akamu k'awulirizzaamu.
"Ensolo zonna zaaliwo okuggyako Musa, nnamu·øÉ·øÉoona omufuge eyali yeesulide wabweru ku luggi lw'emmanju."
"Majoola bwe yalaba nga ensolo zonna zikkalidde bulungi era nga zirabika zissizzaayo omwoyo ku kirindirirwa, n'agogola emimiro gye n'atandika okwogera bw‚Äôat i :"
"""Basseruganda, mwawulidde ku kirooto kyange ekitali kya bulijjo kye naloota jjo."
Ekyo ekirooto nja kukituukako luvannyuma.
Ka nsookere ku nsonga endala.
"Basseruganda, sirowooza nga nnaaba nammwe emyezi emirala mingi nga sinnakkirira ezzirakumwa gye zittirira nga omuddo. Kale nno nga sinnabulawo mpulira nga nnina obuvunaanyizibwa okubakwasa amagezi amangi ge nfunye mu bbanga"
"Mpangadde ebbanga ggwanvu, era mu bbanga lino nfunye omukisa okwefumiitiriza nga ndi nzekka mu kisibo kyange. Nkakasa nga kati ntegeera bulungi ekikula ky'obulamu ku nsi kuno, mpozzi n'okwenkana ensolo endala yonna ekyamoga."
Ensonga eno nno gye njagala okwogerako nammwe.
"""Otyo nno, basseruganda, obulamu bwaffe buno bwa kikula ki?"
"Tukikkirize: obulamu bwaffe bwa nnaku njereere, bwa bugubi, era bumpi."
"Oluzaalibwa tuti, tuweebwa akamere akamala obumazi okuteeteza obulamu mu mibiri gyaffe, era abo abamu ku ffe abasobola bawalirizibwa okukola okutuusiza ddala ku ssirikitu w'otwanyi twaffe otusembayo. Mangu ddala nga omugaso gwaffe gutuweddemu tuttibwa mu bukambwe obutayogerekeka."
Tewali nsolo n'emu mu Bulinda emanyi amakulu g'essanyu oba okwewummuzaako nga esussizza omwaka ogumu ogw'obukulu.
Tewali nsolo n'emu mu ggwanga lino ey'eddembe.
Obulamu bw'ensolo bwa nnaku na buddu busa. Ago ge mazima ag'enkukunala.
‚ÄúNaye ddala nga bwo obutonde bwe butyo bwe buli?
Kiva ku nsi eno kuba njavu na butasobola kufunira abo abagituulamu obulamu obusaanira?
"Nedda, basseruganda, emirundi lukumi, nedda!"
"Ensi eno Bulinda ῃῃimu, embeera yaayo ey'obudde makula, esobola okuliisa mu bungi ensolo nnyingi n 'okukira ezo ezigituulamu kati."
"Eddundiro lino lyokka lisobola okuyimirizaawo embalaasi kkumi na bbiri, ente amakumi abiri, ebikumi n'ebikumi by'endiga - ate nga byonna birina okwegazaanya ko ekitiibwa kati bye tutayinza na kufumiitiriza."
Lwaki kale tweyongera okubeera mu mbeera eno ey'obwolo n'obuyinike?
Lwa kubanga ebyo byonna ebiva mu ntuuyo zaffe binyagibwa abantu.
"Awo, basseruganda, we wali ekikolo ky'ebizibu byaffe."
Kifunzibwa n’ekigambo kimu kyokka - Muntu.
Omuntu ye mulabe yekka amanyiddwa gwe tulina.
"Ggyawo omuntu, olwo nga enjala n'okutuntuzibwa bisigadde kufumwa bufumwa."
"""Omuntu kye kiramu kyokka ekirya obuli nga tekikola."
"Tavaamu mata, tabiika magi, tasobola kusika kigaali, tayinza na kugoba, wadde okukwata bukaamuje."
Kyokka nga oyo ye mukama w'ensolo zonna.
"Azikozesa, naye n'aziddiza ako kokka akanaazirobera okufa enjala. Ebisigaddewo abyetuumako yekka."
"Maanyi gaffe ge galima ettaka, obusa bwaffe bwe buligimusa, kyokka tewali n'omu ku ffe alina akantu konna k‚Äôayita akake okuggyako olususu lw'omubiri gwe lwokka."
"Mmwe ente z'endaba wano, enkumi za ggalani z'amata mmeka ze mwavaamu omwaka guno ogw'akayita?"
Kiki ekyaba ku mata ago gonna agandibadde gakuza ennyana zammwe nga za musituka?
Buli ttondo lyago lyonna lyakkirira mimiro gy'abalabe baffe.
"Ate mmwe enkoko, amagi ameka ge mwabiika mu mwaka guno ogwakayita, era ameka ku go agaayalukamu obukoko obuto?"
Agaasigalawo gaatundibwa kufuniramu Mukote ne basajja be nsimbi.
"Ate ggwe Kiroova, abaana bo abana be wazaala, abandikuleetedde essanyu n 'obuyambi mu biseera byo oby‚Äôobukadde bali ludda wa?"
Buli omu ku bo yatundibwa nga yaakaweza omwaka gumu gwokka - togenda kuddayo kubalabako nate.
"Ogerulwa ki olw'okukol igibwa n'okukozesebwa mu nnimiro, okuggyako obwo obumere bwe bakukenera, wozzi n'ekisibo?"
"""Na buno obulamu bwaffe obw'obuyinike obungi buti tebabuganya kwezimiriza bwokka."
"Nze kulwange sseemulugunya, kubanga ndi omu ku abo bannamukisa ."
Nkulungudde emyaka kkumi n'ebiri beddu era nazaala abaana abasukka mu bikumi ebina.
Kyo ekyo kye kikula ky'obulamu bwaffe ffe embizzi.
Kyokka mu dda tewali nsolo esobola kwewala kiso ky'omukinjaaje.
"Mmwe embizzi envubuka zinnusubulaaya ezinninaanye wano, mu mwaka gumu guti buli omu ku mmwe ajja kuboloogera mu bbaagiro ly'omukinjaaje."
"Tewali n'omu ku ffe aliwona ekikangabwa ekyo ‚Äì ente, embizzi, enkoko, endiga, fenna."
"Embalaasi, wadde embwa tezirinaayo kalungi kasingawo kazirindiridde."
Ggwe nno Bokisa olunaku lwennyini amaanyi lwe galikuggweera mu mifumbi gyo egyo Mukote kukutunda mu bamutta-mbalaasi abalikusalako obulago bakutokose baliise embwa zaabwe.
"Yadde mmwe embwa,bwe mulikaddiwa nga n‚Äôamannyo gabawedde mu bibuno, Mukote alibasiba emmengo mu bulago n'oluvannyuma alibasuula mu kidiba ky'oku muliraano."
"""Kati ndowooza nti nammwe mukirabira mu ggiraasi, basseruganda, nga obubi bwonna obufu·øÉ·øÉamye mu bulamu bwaffe busibuka ku bumbula bwa bantu."
"Ekyetaagisa kiri kimu kyokka, kwetakkuluza muntu, olwo nga ebiva mu ntuuyo zaffe byonna biba byaffe ffekka."
Kumpi mu lunaku lumu luti tuyinza okugaggawala n'okufuna eddembe.
Kaakati tukole ki?
"Ate kiki?, okuggyako okukola obwezizingirire emisana n’ekiro,emibiri n'emyoyo tusiguukulule olulyo lw'omuntu!"
"Obwo bwe bubaka bwange gye muli, basseruganda: Keegugungo!"
"Simanyi keegugungo kano we kalibeererawo. Kayinza okubaawo mu wiiki emu oba mu myaka ebikumi bitaano, kyokka nkakasiriza ddala nti mu bujjadda obwenkanya bulitujjira."
"Noolwekyo nno, basseruganda, mu kitundu ky'obulamu bwammwe ekikyasigaddeyo amaaso gammwe mugeegeke ku kirindwa kino!"
"Ate temwerabira, obubaka bwange buno mubumanyiseeko abasika bammwe, kino kitere kisobozese ab'emirembe egiriddirira okukulubbya kaweefube ono ow'ettendo okumutuusiza ddala ku buwanguzi."
"""Era mujjukire kino, basseruganda, nti obumalirivu bwammwe tebusaanye kuddirira."
Tewali kisaanye kubawugula.
Temuwulirizanga abo ababagamba mbu omun tu n‚Äô en solo balya mu kimu era mbu obugagga bw‚Äôomu bwe bugagga bw'omulala.
Obwo bulimba bwennyini.
Omuntu talina gw'afaako okuggyako ye yekka.
Wateekwa okubaawo obumu n'obwasseruganda mu ffe ensolo.
Abantu bonna balabe.
Ensolo zonna zisseruganda.
Mu kaseera kano wajjawo akagugumuko.
Majoola bwe yali nga ayogera agamese agasolima ana ne geesowolayo mu bunnya bwago ne gatuula emabega nago gatere gawulirize ebyali byogerwa.
"Kazzi embwa zigazize, era mazima singa tegeesogga mangu bunnya bwago awo gaali tegavaawo nga malamu."
Majoola kwe kusitula ku kinuulo kye n'awenya ku nsolo zisiriikirire.
"""Basseruganda, ensonga eno tusaanye tugigonjoole."
"Ensolo ez'omu nsiko, nga emmese ne kaamuje - mikwano gyaffe nantiki balabe baffe?"
Katugikubireko akalulu.
"Olukiiko luno lusaanye lwanukule ekibuuzo kino: Emmese zisseruganda?"""
"Akalulu kaakubwa amangwago, ne kisalibwawo abaasingira ddala obungi nti emmese zisseruganda."
Abaawakanya baali basatu bokka: ziri embwa essatu ne kkapa eyazuulwa oluvannyuma nga akalulu yali
Majoola yagenda mu maaso n‚Äôagamba bw'ati:
"""Nnina ebigambo ebirala bitono okwogera."
Nziramu buzzi nti mujjukirenga obulabe bwammwe ku muntu n'engeri ze zonna.
Buli ekitambulira ku magulu abiri kirabe.
"Buli ekitambulira ku magulu ana, oba ekirina ebiwaawaatiro,kya mukwano."
Era mujjukire kino nti bwe tuba tulwanyisa omuntu tetuteekwa ate kumwefaanaanyiriza.
Ne bwe mumalanga okumuwangula temugezanga ne mukopperera amayisa ge amabi.
"Tewali nsolo esaanye kusulanga mu nju, okwebakanga mu buliri, okwambalanga engoye, okunywanga ekitamiiza oba taaba, wadde okukwata ku nsimbi oba okwenyigira mu byobusuubuzi."
Emize gy'omuntu gyonna mibi.
Mu ngeri yonna tewali nsolo n'emu esaanye kukooza nsolo zinnaayo akagiri.
"Ab'amaanyi n'abanafu, abagezi n'abatali bagezi fenna tuli baaluganda."
Tewali nsolo eteekwa kutta nsolo ginnaayo.
Ensolo zonna zenkanankana.
"""Kati nno, basseruganda ka ntuuke ku kirooto kye naloota jjo."
Siyinza kukibannyonnyola bulungi.
Kyali ekirooto ekyalaga ensi eno nga bw'eriba nga olunnabe lw'omuntu lugivuddeko.
Kyokka kyanzijukiza ekintu kye nali neerabira edda.
"Emyaka gye mingi egiyiseewo bwe nali nga nkyali kabizzi kato mmange n'embizzi endala enkazi zaayimbanga oluyimba olukadde ennyo kyokka nga bamanyiiko ddoboozi lyokka, wozzi n'ebigambo bisatu byokka ebisooka."
"Oluyimba olwo nali ndumanyi mu buto bwange, naye bwe"
Nalujjukiridde mu kirooto ky'ekiro kya jjo.
"Si ekyo kyokka; ebigambo nabyo byakomyewo,nga bwe byayimbibwanga ensolo ez'edda ennyo, kyokka nga ez'emirembe egyajjanga giddiri·øÉ·øÉana zo zaali tezikyabimanyi."
"Kaakati nno kandubayimbiremu, basseruganda."
"Neekaddiyidde, n'eddoboozi lyange ssaakaavu,kyokka bwe nnaabayigiriza eddoboozi, mmwe mujja kulweyimbira bulungi n'okunsinga."
"Luyitibwa za Bulinda.'"""
Mukulu Majoola yagogola emimiro n'atandika okuyimba.
"Nga bwe yali agambye, ddala nga eddoboozi lye ssaakaavu, kyokka yayimba bulungi ekimala era ensolo zonna ezaali zimuteze amatu ne zikwatibwa omubabiro."
Ebigambo byali bigenda bwe biti:
"Ensolo za Bulinda, ensolo za Bujonda Ensolo za buli nsi na buli kika Muwulirize obubaka bwange obw'essanyu Obw'ebiseera by'omu maaso ebyakaayakana"
Mangu ddala olunaku lujja Muntu nnaakyemalira waakusuulibwa Olwo nga ennimiro za Bulinda zonna Zitambulirwako nsolo zokka.
"Empeta zirituva mu nnyindo Enkoligo zirituva ku mabega
Aguuma agatusoya eῃῃango galitalagga N'embooko nga tezikyatuvugirako"
"Ebyobugagga ebitafumiitirizika Eῃῃano, ssayiri, obulo ne kasooli Ebisagazi ebito, ebiwata n'entungo Biriba byaffe ku lunaku olwo."
"Ennimiro za Bulinda ziritangalijja Amazzi galiwooma kuzaama Oluwewowewo lulifuuyirira
Ku lunaku olwo Mulindwa."
"Ka nno fenna tulutakabanire

Yadde nga abamu banaafa nga terunnatuuka Ente n'embalaasi, embaata n'enjiibwa Fenna tufaabiinire eddembe lya bonna."
"Ensolo za Bulinda, ensolo za Bujonda Ensolo za buli nsi na buli kika
Muwulirize era mubunyise obubaka bwange buno

Obw'ebiseera by'omu maaso ebyakaayakana."
Oluyimba lwacamula nnyo ensolo. Zeesasa nga enjuki ezisuul iddwamu ejjinja .
Zaatandika okulweyimbira nga ne Majoola tannalumalako.
"Yadde emputtufu mu zo nazo eddoboozi zaali zirikutte era nga zisobola okumuumuunya ebigambo nga biibyo.

Zo enjogi muzo, gamba nga embizzi n'embwa, ebigambo by'oluyimba byonna zaali zibikutte bukusu mu ddakiika mbale bubazi."
Mu kaseera katono ddala eddundiro lyonna lyayuuguumizibwa oluyimba 'Ensolo za Bulinda.'
"Ente zaaluwoowoola, embwa zaaluboggola, endiga zaalubaabaala, embalaaasi zaaluῃeῃeera, enkoko zaalukekema."
"Lwazikwata omubabiro ekyenkanidde awo nti zaaluddiῃῃana emirundi etaano awatali kusalako, era zaandiruyimbye obudde kkejenge singa tezaagwamu kyekango."
"Eby'embi,akayuuguumo kano kaazuukusa Mw.Mukote eyabuuka mu buliri olutali luno nga amanyi nti ekibe kyandiba mu luggya."
"Yakwakkula mangu emmundu ye gye yasegekanga mu nsonda y'ekisenge kye, n 'awulugumya amasasi nga mukaaga mu zzigizigi w'enzikiza."
"Amasasi geeziika mu bbugwe w'esitoowa. Olukiiko lwayabuka mbagirawo, buli nsolo n'eyanguyiriza okweyuna ekisulo kyayo."
"Ebinyonyi by'abuuka ne bidda gye bisula, ensolo endala ne zitereera mu ssubi ekkalu. Akasiriikiriro ne kabuutikira eddundiro lyonna nate."
Waayita ennaku ssatu zokka Mukulu Majoola n'afiira mu tulo.
Yaziikibwa wansi w'ennimiro y'ebibala.
Kino kyaliwo mu nnaku ezisooka mu mwezi gwa Mugulansigo.
Emyezi esatu egyaddirira gyalimu bingi ebyakolebwa.
Okwogera kwa Majoola kwakyusa nnyo ku ndowooza z‚Äôensolo z‚Äôoku ddundiro lino engezi ku bikwata ku bulamu.
Tezaamanya kiseera akeegugungo Majoola ke yalanga we kalibeererawo. Tewaaliwo nsonga endizirowoozesezza nti kaali kakubaawo mu biseera by‚Äôobulamu bwazo. Kyokka zaakitegeera bulungi nti bwali buvunaanyizibwa bwazo okukeeteekerateekera.
"Omulimu gw'okuyigiriza n'okutegeka ensolo endala gwagwa ku mbizzi, ezaali zimanyiddwa okuba engezi okukira ensolo endala zonna."
"Ate ezaasinga obumanyifu mu zo zaali sseddume ebbiri, Sinobbooli ne Napoliyaane Mw.Mukote zeyali akuza n'oluvannyuma azikube ebbeeyi."
"Napoliyaane yali mpaladdume wa mbizzi, nga mu ndabika ye atiisa. Ye mbizzi yokka ku ddundiro lino eyali Embakasiire. Yali nsirise, kyokka bwe yabanga ne ky‚Äôegoba nga teweera nga tennakituukako."
"Ye Sinobbooli yali mbizzi ya kabinu okusinga Napoliyaane. Yali njogezi kayingo, kyokka nga mu mpisa si ya mmizi nnyo nga ginnaayo. All the other male pigs on the farm were
porkers."
"Eyasingira ddala okwatiikirira yali Sikiira, akabizzi akabiriginya,akagejjufu nga ensuwa, ak‚Äôamatama agazimbagatanye, ak'amaaso agazimirirazimirira, ak'eddoboozi erigegenga nga effirimbi, era akaatambulanga kapekuukirira."
"Kaali koogezi kkungwa, era bwe kaabanga n‚Äôensonga enkalubo gye kannyonnyola kaabuuka-buukangamu nga bwe kadda muno na muli ate eno nga bwe katenga n'omukira. Mu ngeri eno kaasobolanga okumatiza abakawuliriza."
Okwo abamu kwe baggya enjogera nti Sikiira yali asobola okufuula ekyeru ekiddugavu.
Embizzi zino essatu ze zaatereeza enjigiriza ya Mukulu Majoola ne zigituusa ku ssa ly'endowooza y'ekinnabyabufuzi eyeetongodde gye zaawa erinnya lya Bwawansolo.
Ebiro nga biibyo nga Mukote agenze okwebaka zaakubanga enku·øÉ·øÉaana ez'enkiso mu sitoowa ne zinnyonnyola amakulu ga Bwawansolo.
Mu kusooka zaasanga obuzibu bungi olw'obuwutta n'obwegaayize bw'ensolo ezimu.
"Ezimu ku zo zaayogeranga ku buvunaanyizibwa bwazo okuba empulize eri Mukote, gwe zaayitanga ""Mukama waffe‚Äù, oba mbu ""Mw.Mukote ye atuwa ak'okulya."
"Bw'alituvaako tetulirema kufa njala."""
"Endala zaabuuzanga ebibuuzo nga bino nti ""Lwaki twetawaanya n'ebiribaawo nga tumaze okuva ku nsi"" oba nti ""Oba nga ddala Akeequgungo kakubaawo,njawulo ki ejjawo ffe okukakolerera oba obutakakolerera?"" Embizzi zaasanga obuzibu bwa kitalo okusobola okumatiza ensolo zino nti endowooza zaazo zino zaali zikontanira ddala n'omwoyo gwa Bwawansolo."
Ebibuuzo ebyasinga okuba eby'ekisiru byabuuzibwanga Mmoli embalaasi enkazi enjeru.
"Ekibuuzo kye ekyasookera ddala kyali nti ""Tuliddayo okufuna ssukaali oluvannyuma lw'Akeegugungo?"""
"‚ÄúNedda‚Äù, Sinobbooli bw‚Äôatyo bwe yamuddamu."
Tetulina ngeri gye tuyinza kukolamu ssukaali ku ddundiro lino.
"Ekirala, teweetaaga ssukaali."
Ojjanga kulya wootisi n ‚Äòomuddo omukalu gwonna gw'oneetaaganga.‚Äù
"""Ndikkirizibwa okwambalanga obugwa bwa langi mu ssisi lyange?"" Mmoli yabuuza nate."
"""Nnaluganda‚Äù, Sinobbooli yamwanukula, ""obugwa obwo bwe weepampalika nabwo bbaagi ya buddu."
"Ggwe tokiraba nga eddembe likira nnyo obwo obugwa obugwa?"""
"Mmoli yakkiriza, kyokka nga ennyanukula ye yali teraga nti yali amatidde."
Embizzi zaalina ensiitaano nnene n'okukira ku eno okusobola okusaabulula obulimba obwalaalaasibwanga Musa nnamu·øÉ·øÉoona enfuge.
"Musa, ennyonyi ya Mw.Mukote e·øÉ·øÉanzi, yali mbega we ate nga nnakamwantette, kyokka nga mu kwogera ne mu kumatiza tawunyikamu."
Yakyeteekako nga bwe yali amanyi nga bwe waliwo ensi mbu eyitibwa Ssukaalimatendo ensolo zonna gye ziggweera nga zifudde.
Mbu ensi eno eri eyo mu lubaale waggulu w'ebire. Mbu mu Ssukaalimatendo buli lunaku lwonna olwa wiiki luba lwa kyoso;emiddo gikawoomera tegiggwa ku nsiko omwaka gwonna; era mbu ebitole bya ssukaali n'ebya kisula bitojjerera ku bukomera nga obutunda.
"Ensolo zaakyawanga Musa olw'okukubanga obukubi oludomo awatali kukola,newaakubadde nga ezimu ku zo zakkiririzanga mu bya Ssukaalimatendo. Embizzi zaalina kukola butaweera okusobola okumatiza ensolo zino nga ebya Ssukaalimatendo bwe byali eby'obulimba."
"Abagoberezi b'embizzi abaasinga okuba abeesigwa zaali embalaasi ziri ebbiri zimusika-bigaali, Bokisa ne Kiroova."
"Embalaasi zino zombi zaasanganga obuzibu mu kwerowooleza ekintu kyonna ku bwazo, naye nga bwe zaali zikkirizza embizzi okuba abayigiriza baazo zakkirizanga mangu buli kye zaazigambanga,era nazo ne zikituusa ku nsolo endala mu ngeri enjabayaba."
"Tezaabulangawo mu nku·øÉ·øÉgaana ez'enkiso mu sitoowa, era nga ze zikulembera oluyimba 'Ensolo za Bulinda‚Äôo1wakomekkerezanga enku·øÉ·øÉaana zino."
"Kale nno, ebintu byagenda ne byekola byokka, Akeegugungo ne kagenda kabalukawo mangu ne mu ngeri gye kaali katasuubirwa."
"Newaakubadde Mw.Mukote yali mukozesa mukaali kyokka yali mulunzi mulungi. Bw'atyo bwe yabanga mu myaka egyayita, naye gyebuvuddeko yali ayingiriddwa emize emibi."
"Kanaaluzaala yava ku kumeggebwa misango mu mbuga z'amateeka mwe yafiirizibwa obutitimbe bw'ensimbi. Yaterebuka nnyo, n'ekyavaamu kwe kutandi¬≠ ka okunywanga ekiyitiridde."
"Ennaku nnambirira ez'omuddi·øÉ·øÉanwa zeekuluumululanga nga yeetuulidde ku katebe ke asoma mpapula z'amawulire n'okuminsa kakongolazziga, oluusi n'okuliisa Musa obukunkumukwa bw'emigaati bwe yamalanga okunnyika mu mwenge."
"Abapakasi be baali bagayaavu ate nga si beesigwa. Ennimiro zaduuma omuddo. Obusolya bw'ebizimbe bwali bugenye nga bwetaaga okuddaabiriza. Enkomera zaali ziragajjaliddwa, nga n'ensolo tezikyaweebwa mmere emala."
Mu mwezi gwa Ssebaaseka omuddo gw'ente kumpi gwali gutuuse okusala.
Eggulolimu ery'olunaku olw'omu massekkati g'omwaka Mw.Mukote yagenda e Lingidoni gy'ataasobola kuva okutuusa enkeera mu ttuntu. Yali mu ttamiiro.
Bo abapakasi be bwe baamala okukama ente ku makya nga nabo bagenda kweyiggira bukaamuje. Tebaafaayo kuwa ensolo mmere.
"Mw.Mukote bwe yadda nga naye agwa mu mwamyakooye we awo mu ddiiro nga yeebisse ka Agafa Mu Nsi, nga yeefuluutira mpaka akawungeezi ennyo. N'okutuusa mu kiseera kino ensolo nga tezinnafuna ke zizza mumwa."
"Zeekyawa, ddaaki ne ziba nga tezikyayinza kukigumiikiriza."
"Ente ye yaggyako akawuuwo. Yatomera oluggi n'ejjembe lyayo n'erumenya,olwo ensolo zonna ne zeeyiwa mu sitoowa ne ziryooka zeekola ekigenyi ku mmere eyali mu bisanduuko mwe yaterekebwanga."
Mu kiseera ekyo kyennyini Mw.Mukote mwe yazuukukira.
Teyalwa ye n 'abapakasi be ne bagoba mu sitoowa n'embooko mu ngalo. Baatandi- ka okuziwuuba kuno na kuli.
Ensolo ezaali zisakatwa zityo enjala kino zaali tezikyayinza kukigumiikiriza.
"Zonna wamu bukuyege,sso nno nga tezimaze na kweteesa, zaagwa kiyiifuyiifu ku bajoonyesa baazo."
Mukote ne basajja be baagenda okulaba nga zibasamba n‚Äôokubatomeraokuva ku buli ludda.
Kyabayitirirako.
"Baali tebalabanga ku nsolo zeeyisa bwe zityo, n'okusingira ddala zino ze baali bamanyidde okutimpula n'okutuntuza nga bwe baayagalanga."
"Bwe baalaba nga olutalo lunyiinyiitidde nga n'eby'okwetaasaako tebibayisaamu ne bagamba nti wano wafiira muloge, nga bafunya kakokola tondeka nnyuma."
"Baabo mu kikubo ebigaali mwe byayitanga, bagguse mu luguudo olunene, nga n'ensolo bwe zibawondera mu buwanguzi obutagambika."
Muky.Mukote yayima mu ddirisa ly'omu kisenge kye waggulu n'alaba ebiguddewo. Yapakiikirira obuntuntu bwe mu kisawo ekyali awo okumpi ne yebbirira mpola nga ayita mu muzigo ogw‚Äôemmanju ne yeebungulula naye n 'abulawo.
Musa naye kwe kugamba nti nange sisigala wano. Kwe kuwujjirira ebiwaawa n'agoberera muka mukama we nga bw'agenda akooka.
"Mu kiseera
kye kimu Mukote ne basajja be ensolo zaabawereekerereza okubatuusiriza ddala ku luguudo olunene, n'oluvannyuma ne babaggalira ebweru wa wankaaki omunene."
"Kale nno nga ensolo n'okumanya tezimanyi kiriwo Akeegugungo kaali kamaze okubalukawo ate nga n'okulama kalamye: Mukote yali afuumuddwa, nga n'Eddundiro ly'e Mandule kati lyazo."
Mu ddakiika ezasooka ensolo zaasanga obuzibu bungi okukkiriza omukisa omulungi gutyo ogwali guziyiikidde.
"Kyezaasooka okukola zonna awamu kwe kuguluba nga zigenda zikiiba ensalo z'eddundiro,mpozzi zikakasirize ddala nti tewali muntu n'omu eyali yeekweseeko. Oluvannyuma zadda bunnambiro ku nju
y'eddundiro zitere zisaanyizeewo ddala buli kakwekwe konna akaazijjukizanga effugabbi lya Mukote."
"Zaatandikira ku kumenya luggi olwali luyingira mu kisenge ky'amatandiiko. Zaakukumba aguuma g'omu kamwa, enjegere z'embwa, n’agambe Mukote geya- laayisanga embizzi n'endiga ne zibinyugunya mu luzzi."
"Zazzaako enkoba, emigwa, obuliba obubikka obwenyi bw'embalaasi, ko ekisawo ky'oku nnyindo, nabyo ne zibinyugunya mu kikoomi ky'ebisaaniiko ekyali awo mu luggya."
Embooko nazo za zisuula okwo.
Ensolo zonna zaabugaana essanyu ne zirigitaligita nga obubuzi obuto bwe zaalaba nga embooko zibengeyera mu muliro.
"Awo Sinobbooli naye n'anyugunya ku nkoomi obugwa obwa langi Mukote bwe yatonyesanga essisi n'emboobo z'embalaasi ku nnaku
ez'akatale."
"""Obugwa buno buteekwa okubalibwa nga ebyambalo"", bw’atyo Sinobbooli bwe yannyonnyola."
Ensolo zonna ziteekwa kuyita bukunya.
"Olwawulira kino Bokisa kwe kukima akakuufiira ke 

ak’ensansa ke yateranga okwambala mu biseera by'ekyeya olw'okwewonya ensowera nako n'akanyugunya ku nkoomi"
Mu kaseera mpa wekaaga ensolo zaali zimaze okuzikiriza buli kantu akaazijjukizanga Mukote.
"Olwo nno Napoliyaane kwe kuzikulembera n'azizza mu kigango gye yazigabulira kasooli
ow'emirundi ebiri okukira owa bulijjo; embwa zo yaziwa busukuuti mu ngeri y'emu."
"Nga ziridde zibendegedde kwe kukooloobya
'Ensolo za Bulinda' emirundi musanvu nga tezisazeeko. Oluva- nnyuma zeebaka otulo otuwoomu twe zaali ziteebakangako."
"Emmambya okusala nga zaazuukuse dda nga bulijjo, naye bwe zajjukira eky'ettendo ekyali kiguddewo eggulolimu zonna ne ziduma lumu okwolekera ettale."
"Zaalinnyalinnya akatunnumba akaali keesumaalise wakati mu ttale ne zandaaza eddundiro lyonna eryali ligudde akaleka. Ddala ddala,lyali lyazo - na buli kantu konna akaaliriko ke zaasobola okukubako ekimunye mu budde bw'oku nkya eyo obwamufu! Ekirowoozo kino kyazicamula buto, nate ne zirigita, ne zibuukabuuka nga ezirimu akacaakuule."
"Zeekulungula mu musulo, ne zikaavula amatama nga gaago ag'omuddo gw'enkya omunyunyuntuvu, n'okusamba ne zisamba ebifunfugu by'ettaka eriddugavu, era nga okuliwunyako ggwoowo ssa. Oluvannyuma zaalambula eddundiro lyonna, nga zisookera ku nsambu, gattako essamba y'omuddo gw'ente, ennimiro y'ebibala,
ekidiba, n'akabirabira."
"Zaafaanana okuba nga ezaali zitalabanga ku bintu bino, era newaakubadde nga zaabiraba naye tezakkiriza mangu nti kati byali byazo."
"Ate zaasimba lwa kasota ne zoolekera enju y'eddundiro.

Bwe zaagituukako ne ziyimirira kasirise mu maaso g'oluggi olw'emiryango."
Eyo nayo yali yaazo. Kyokka zaatya okugiyingira.
"Ddaaki Sinobbooli ne Napoliyaane zaatomera oluggi ne lugguka, ensolo zonna ne zeesogga enju nga zitambula n'obwegendereza obw'ekitalo, sikulwa nga zoonoona ekintu kyonna."
"Zaatambulanga buggereggere era mu kasirise, okuva mu kisenge ekimu n'okudda mu kirala. Ebintu bye zaalaba, ebisinga nga bya kwejalabya, byaziwuniikiriza nnyo. Omwo mwe mwali emifaliso egy'ebyoya, endabirwamu, entebe ez'emitto gy'obwoya bw'embalaasi, ebiwempe ebiragirize, n'ekifaananyi kya Nnaabakyala ekyali ku kabada."
Bwe zaali zikkirira amadaala kyazuuka nga Mmoli bwe yali taliiwo.
Abaddayo okumunoonya baamusanga mu kisenge kya Muky.Mukote nga yeemoolera mu ndabirwamu n'akagwa aka bbululu ke yali asuulidde ku kibegabega.
"Akagwa ako yali akaggye mu duloowa ya Muky. Mukote. Ensolo endala zaamunenya nnyo olw'okweyisa atyo. Tewali kintu kyonna ekyali mu nju ekyaggibwamu, okuggyako ennyama y'embizzi eyali ereebeetera ku lusuubo mu ffumbiro, n'ekidoma ky'omwenge Bokisa kye yabotola n'olusambaggere olumu lwokka."
Ekiteeso kyayisibwa awo wennyini awatali kwesalamu nga kisemba enju y'eddundiro esigalewo nga myuziyamu.
Kyakkiriziganyizibwako nate nti tewaali nsolo n'emu eyali ey'okusulamu.
Nga ensolo zimaze okulya ekyenkya Sinobbooli ne Napoliyaane ne baazikuῃῃaanya wamu nate.
"""Basseruganda,"" Sinobbooli yatandika okwogera, ""kaakati

ssaawa kkumi-na-bbiri era olunaku lulabika lukyali luwanvu."
Olwaleero lwe tutandika okusaawa omuddo gw'emmere.
Kyokka waliwo ensonga endala eteekwa okusooka okukolebwako.
Wano nno embizzi we zaabikkulira ekyaama nti mu myezi esatu egyali gyakayita zaali zeeyigirizza okusoma n'okuwandiika nga zeeyambisa akatabo k'abaana ba Mukote akakadde akaali kasuuliddwa ku ntuumu y 'ebisasiro.
"Napoliyaane yalagiriza emikebe gya langi enjeru n'enzirugavu, oluvannyuma n'akulembera ensolo okuzituusa ku muzigo ogwaliko emitayimbwa etaano."
"Awo nno Sinobbooli(eyali asooloobye ku banne mu kuwandiika) kwe kuyingiza akasiigiso mu mpataanya z'ekinuulo kye n'atandika okusangula erinnya EDDUNDIRO LY'E MANDULE. Mu kifo kyalyo n'azzaawo
EDDUNDIRO LYA BAWANSOLO."
Okuva olwo n'okweyongerayo eryo lye lyali ery'okuba erinnya ly'eddundiro lino.
Okuva awo ensolo zaddayo ku nju y'eddundiro. Sinobbooli ne Napoliyaane baatumya enkandaggo ne balagira eyegekebwe ku bbugwe w'esitoowa.
Bannyonnyola nga bwe baali basobodde okusengejja Obwawansolo n'okubuggyamu Amateeka Omusanvu.
Amateeka gano kati gaali gagenda kuwandiikibwa ku bbugwe. Gaali ga kuba mateeka agatajjulukuka agaali ag'okufuga ensolo zonna ekiseera kyonna
Awo nno Sinobbooli kwe kwekakaba n'alinnya enkandaggo(omanyi si kyangu embizzi okwetengerera ku nkandaggo) nga ne Sikiira ali wansinsiko amukwatidde omukebe gwa langi.
Sinobbooli yawandiika Amateeka mu langi enjeru mu nnukuta ennene ezaali zisomeka okuva mu bbanga lya yaadi nga asatu.
Gaali gasoma bwe gati:-
AMATEEKA OMUSANVU
Buli ekitambulira ku magulu abiri mulabe waffe.
Buli ekitambulira ku magulu ana oba ekirina ebiwaawaatiro mukwano gwaffe.
Tewali nsolo eneeyambalanga engoye.
Tewali nsolo eneesulanga mu buliri.
Tewali nsolo enenywanga ekitamiiza.
Tewali nsolo enettanga nsolo ginnaayo.
Ensolo zonna zenkanankana.
"Gaawandiikibwa bulungi, okuggyako ekigambo ""mukwano"" ekyawandiikibwa ""mkuwano"" n'emu ku zi ""n"" yali etunudde waggulu nga ""u""."
Sinobbooli yagasomera ensolo endala.
"Zonna

zaasiisiinya emitwe okukakasa nga bwe zaali zikkiriziganya n'Amateeka ago, era ezimu ku zo engezi ne zitandikirawo okugakusula."
"""Kaakati nno, basseruganda,"" Sinobbooli yazikoowoola nate nga bw'asuula eri akasiigiso, ""tukkirire mu nnimiro y'omuddo."
"Tusaanye twekembe tutere tumalirize omulimu guno mu bbanga ttono n'okusinga Mukote ne basajja be lye bandigumaliddemu."""
"Mu kiseera kino kyennyini ente enkazi ssatu ezaali zimaze akabanga nga ziyigaayigana, zaawoloma mu maloboozi ag'omwanguka"
Waali wayiseewo essaawa abiri mu nnya nnambirira nga zibambi tezikamiddwa.
"Amabeere gaali gajula kuzaabika. Oluvannyuma lw'okwefumiitiriza embizzi zaatumya obulobo ne zitandika okuzikama, anti nga ekikula ky'ebinuulo byazo kizisaanyiza bulungi omulimu guno."
Mu kaseera mpa wekaaga obulobo bwajjuia amata agaali gavulula ejjovu. Wabula ensolo zaatandika okwewuunaganya ku bigambo by'amata gano.
"Emu ku zo kwe kubuuza nti ""Amata gano ganaakolebwa gatya?"""
"Emu ku nkoko kwe kwanukula ekibuuzo kino nga egamba nti ""Oluusi n'oluusi Mukote yaddiranga agamu ku go n'agatabula mu mmere yaffe engotte."""
"Napoliyaane yeesembereza ddala mu maaso g'obulobo n'ayana nti ""Eby'amata mubiveeko, basseruganda."
Ebyo bijja kukolebwako.
Eky'okukungula omuddo kye kiriwo kati era kye kisinga obukulu.
Sseruganda Sinobbooli ajja kubakulembera.
Nze nja kujja oluvannyumako katono.
"Mweggyeewo, basseruganda."
"Omuddo gutulinze."""
Ensolo zonna zaagayaggana kirindi okwolekera ennimiro y'omuddo. Bwe zadda akawungeezi kyazuuka nga amata gonna gaali galugenze.
"Nga zaafaabiina, nga zaatuuyana okulaba nga omuddo guggwa ku musiri! Okufaabiina kwazo kwaweerwa, kubanga amakungula gaggwa bulungi nnyo n'okusinga nga bwe zaali zisuubira."
"Ebiseera ebimu omulimu gwabanga mukakali; ebyuma

ebikozesebwa ku nnimiro byakolebwa nga bya kukozesebwanga bantu sso si nsolo, era tewaali nsolo n'emu eyali esobola okukozesa yaddde ekyuma ekimu kiti nga yeetengeredde ku magulu gaayo
ag'emabega. Kino nno kyali kiremya kyennyini."
Kyokka embizzi mu bujagujagu bwazo obungi zaasobolanga okutetenkanya n’okuvvuunuka buli kizibu.
Ate nga zo embalaasi zaali zimanyi buli kanyomero k'eddundiro era nga mu bumanyirivu mu kusaawa ne mu kukuῃῃaanya omuddo ne Mukote yennyini tagoberera.
Embizzi zo tezaakolanga. Zaalabiriranga bulabirizi ko n'okulagiriranga ensolo endala nga zinnampala.
Amagezi n'obukujjukujju bwazo bwazisaanyiza obukulembeze buno.
"Bokisa ne Kiroova nga zo zeeyambika ebyuma ebisaawa oba ebikuῃῃaanya omuddo ne zibeteggera okwetooloola ennimiro, nga eno embizzi bwe zaamira nti ""Mugende mutyo, basseruganda!"" oba nti ""Muyimirire, Basseruganda!"" nga bwe kyabanga kyetaagisizza."
Kumpi ensolo zonna zeetaba mu kaweefube w'okwanjala n'okukuῃῃaanya omuddo
Zaasiyaggiranga wano na wali nga zisomba obusubi obutinniinya mu bumwa bwazo.
Mu dda amakungula gaggwa nga ebulayo ennaku bbiri nnambirira okuweza ekiseera Mukote n'abasajja be mwe baagamaliranga.
"Ekirala, gano ge makungula agaanywa akendo mu malala gonna
agaali gabaddewo mu byafaayo by'eddundiro lino."
"Omuddo


tegwayonoonebwa nga bulijjo. Enkoko n'embaata tezaaganya

yadde akasubi akamu kati okusigala ku musiri."
Era tewaali nsolo n'emu eyabba yadde ettama erimu liti ery'omuddo.
Okuyita mu kyeya kyonna emirimu ku ddundiro gyagenda kinnawadda.
Ensolo zaali nsanyufu okusinga bwe zaali zibadde.
"Buli ttama lya mmere lye zaamiranga lyabanga ssanyu jjereere, anti kati yali yaazo nga ze zigyerimira, sso si kugikenerwa obukenerwa mukama waazo omukucwa."
Olunnabe lw'omuntu omunyunyunsi nga luvuddewo emmere yayala.
"Kati en solo zaalina obudde obw'okwetaayaako n'okwewummuzaako, newaakubadde nga kino kyali kiggya nnyo gye ziri."
"Ebizibu byo tebyalema kubaawo - gamba olw'obutaba na byuma bikongola, kasooli yenna gwe zaakungulanga zaalinnyi- riranga mulinnyirire mu ngeri enkadde n'oluvannyuma ne zimufuuwamu ebisasiro n'obumwa bwazo. Olw'obukujjukujju n'amaanyi ga Bokisa ensolo zaasobolanga okuvvuunukanga ebizibu bino."
Bokisa yali yeegombebwa nnyo buli omu.
"Mu biseera bya Mukote yabanga mukozi kayingo, naye ate ku luno yasukka, anti nga akola emirimu gya mbalaasi ssatu; ebiseera ebimu nga kirabika ng’emirimu gy'oku ddundiro gyonna bwe gyali ku bibegabega bye yekka."
"Okuva ku nkya obudde zzibi yabanga mu kusika oba mu kusindika kino oba kiri, era buli awaabanga omulimu ogusinga obuzito awo nga w’omusanga."
N'okutegeeragana yategeeragana ne sseggwanga emu emuzuukusenga nga ekyabulayo eddakiika asatu ensolo endala okuzuukuka atere akoleyo akalimu konna we kaali keetaagibwa mu ngeri ya kyeyagalire.
"Buli lwe waabangawo ekizibu oba ttagali yonna, ekivumulo kye kyabanga ""nja kukola nnyo n'okusingawo!"" era enjogera eno gye yeegujirawo nga mmoto ye."
Kyokka buli nsolo yakolanga nga amaanyi gaayo bwe genkananga.
"Ekyokulabirako, enkoko n'embaata zaasobola okulokola ebisero by'ensigo bitaano birambirira nga zigenda zirondalonda obusigo obwabanga bukunkumuse."
"Tewali nsolo yabbanga yadde okutoma. Okulumagana, okugeyagana, n 'okukwati­rwagana obuggya ebyabanga eby'omwero mu biseera bya Mukote kati byali bifumwa bufumwa."
"Tewaali nsolo n'emu - kumpi
tewaali n'emu eyeewalanga emirimu."
"Kyo kituufu nti Mmoli

teyazuukukirangawo nga ensolo endala era nti yalina n'omuze ogw'okuva ku mirimu amangu nga yeekwasa mbu akayinja
kaali kawagamidde mu kinuulo kye."
"Enneeyisa ya kkapa nayo

yali tematiza."
Buli lwe waabangawo omulimu ogwetaaga okukolebwa nga kkapa takubikako kimunye mpaka kutuusa kiseera eky’okulya oba kawungeezi.
Yali kafulu mu kuzuula ebyekwaso ate nga bw 'atandika okuyira nga talema kukwasa kisa na kukukkirizisa ebyekwaso bye.
Ye Bennyameni teyalabika kuba nga yakyukako bukya Akeegugungo kabalukawo.
Yakolanga mu ngeri ye ey'edda ey'essimbo n'emputtu. Teyeesulubabbanga mirimu. Mu ngeri y'emu teyeewangayo mu ngeri ya kyeyagalire okukola emirimu egyabanga gisusse ku gya bulijjo.
Eby’Akegugungo ne eby’akavaamu yabimmira ddala amazzi.

Bwe baamubuuzanga oba nga kati teyali musanyufu okukira be yabanga ku mirembe gya Mukote nga yeediramu nti”Endogoyi ziwangaala nnyo.
"Tewali m’omu ku mmwe eyali alabye ku ndogoyi enfu.” 
Bw'atyo nno bwe yasirisanga abaamusokaasokanga obubuuzo."
Ku nnaku eza Sande tewaabanga mirimu.
Ekyenkya kyalibwanga nga wayiseewo essaawa nnamba okusinga bulijjo. Ekyenkya kyaddirizibwanga omukolo ogw'okuwanika bbendera ogutaayosanga buli wiiki.
Sinobbooli yali azudde mu kisenge ky'ama- tandiiko ekitambaala ky'emmeeza ekya kiragala ekyali ekya Muky. Mukote. Yakisiigako ebifaananyi by’ekinuulo n’ejjembe ly’ensolo mu langi enjeru.
Ekitambaala kino kyawanikibwanga ku mulongooti ku buli makya g’olwa Sande.
"Sinobbooli yannyo­ nnyola ekya bbendera okuba eya kiragala n’ agamba nti ekyo kyali kyoleka obugimu bwa Bulinda, ate ekinuulo n’ejjembe nga byoleka Kyetwala w’Ensolo eyali ow’okutondebwawo nga olulyo lw’ omuntu lwonna lumaze okusaanyizibwawo."
Oluvannyuma lw’ omukolo gwa bbendera ensolo zonna zaa­ gendanga kirindi mu sitoowa okwetaba mu Lukiiko lwazo ttaba­ miruka.
Mu Lukiiko luno emirimu gya wiiki empya mwe gyatee­ kebwateekebwanga n’ebiteeso ne byanjibwa era ne bikubaganyi­ zibwako ebirowoozo.
Embizzi ze zaaleetanqa ebiteeso.
"Ensolo endala zo zaasinganga kutegeera bya kukuba kalulu, sso si kuleeta biteeso ebyazo kubwazo."
"Sinobbooli ne Napoliyaane be baasinganga okwenyigira mu kukubaganya ebirowoozo, kyokka tebakkiriziganyanga. Buli kirowoozo omu kye yaleetanga nga omulala akiwakanya."
"Ekyokulabirako, Olukiiko bwe lwasalawo okusala akatundu ku ttale eryali wansi w’ennimiro y’ebibala n’okukalekera ensolo enkadde, Sinobbooli ne Napoliyaane baaka- lambiza nnyo empaka ku ky’ emyaka gy’obukulu buli kika kya
nsolo kwe kisaanye okukaddiyizibwa."
Olukiiko lwakomekkereze­ bwanga ne ‘En solo za Bulinda.’. Ebiseera eby’olweggulo byabanga bya mizannyo.
"Embizzi zeewa ekisenge ky’amatandiiko nga ekitebe kyazo.

Buli lwaggulo omwo mwe zeeyigiririzanga okuweesa, okubajja, n’emmirirnu emirala gye zaanokolanga mu bitabo bye zaggya mu nju y’eddundiro."
Sinobbooli yeeyongerako eddimu ly’okutegeka ensolo mu bwe yayita Obukiiko bwa Ensolo. Mu ddimu lino yali taweera.
"Enkoko yazitonderawo Akakiiko k'Okwaza Amagi. Ente yazitonderawo Kiraabu ya Ab'emboobo Ennyonjo. Endiga yazito- nderawo Kaweefube w'Ebyooya Ebyeru Ennyo. Ku lw'okufuga bukaamuje n'emmese, yagunjawo Akakiiko k'Okugunjula Basseru- ganda ab'omu Nsiko. Yateekawo n'obukiiko obulala bungi. Okwo kwe yagatta n'okuddukanya emisomo gy'okusoma n'okuwandiika."
Okutwalira awamu ebitongole bino byonna tebyakola.
"Ekyokula- birako, eby'okufuga ensolo ez'omu nsiko byalemaganira ddala."
Ensolo zino tezaasalako n'omulundi n'ogumu mu kweyisa obubi nga obwedda. N'eby'okuziginya nabyo tebyaziyamba.
Kkapa yeegatta ku kakiiko akagunjuzi era n'akenyigiramu nnyo okumala akabanga.
Lumu yalabika nga atudde ku kasolya k'enju nga anyumya n'enkazaluggya ezaali zimwesuddeko akabanga.
"Yawulirwa nga azigamba mbu kati ensolo zonna zaali zisseruganda era mbu olw'ensonga eyo singa emu ku zo yali eyagala, yali ya ddembe okujja etuule ku kigere kye; kyokka zo enkazaluggya zaamwetegula bweteguzi, anti ""Ssekawuka kaali kakulumye ..."""
Kaweefube w'okuyiga okusoma n'okuwandiika ye yalama bulungi okusinga ku bukiiko.
Ekyeya kyagenda okuggwa nga kumpi buli nsolo erina k'eyizeeyo.
Embizzi zo zaakenkukira ddala mu by'okusoma n'okuwandiika.
"Embwa nazo zaakukaza ekimala, kyokka nga tezijjumbira kusoma kintu kirala kyonna wazira Amateeka Omusanvu."
"Ye Miriyeeri, embuzi, nga esomera ddala n'okukira embwa. Mu biseera eby'olweggulo"
"Bennyameni naye yali amanyi okusoma okwenkana ebbizzi yonna, kyokka nga mugayaavu nga kyannyanja."
Mu kulaba kwe tewaali kiwandiiko kyali kimugasa okusoma.
"Kiroova yali akutte walifu yonna, kyokka nga tasobola kugattulula bigambo."
"Ye Bokisa yakomanga ku D. Nga yeeyambisa ekinuulo kye, yawandiikanga A, B,C, ne D mu nfuufu, oluvannyuma n'ayimirira awo nga azitunuulira mulolo nga bw'agezaako okujjukira ezo eziziddirira,kyokka nga buteerere."
"Ddaaki, yasalawo kwemalira ku nnukuta ennya ezisooka, ze yawandiikanga mu nfuufu omulundi gumu oba ebiri buli lunaku olw'okuzejjukizanga."
Mmoli ye yagaanira ddala okuyiga okusoma okuggyako ennukuta ettaano
"Zino yazikolanga mu busanso bw'amatabi g'emiti, n'azitona n'ebimuli, n'oluvannyuma n'azeetooloolanga olutata mu bwegombi obw'ekitalo."
"Ensolo endala ezitayogeddwako zaalemerwa ddala okusoma, okuggyako ennukuta ya A yokka."
"Era kyazuulwa nga ensolo nnyingi mu ezo ezaali zisinga obubuda, zaali tezisobola na kukusula Amateeka Omusanvu."
"Oluvannyuma lw'okwefumiitiriza ennyo Sinobbooli yalangirira nga Amateeka Omusanvu bwe gaali gasobola okufunzibwa mu ·øÉ·øÉombo emu nti, ""Amagulu ana malungi, amagulu abiri mabi."""
"Okusinziira ku nnyinyonnyola ya Sino- bbooli, e·øÉ·øÉombo eno yali efunza bulungi omulamwa gw'Obwawa- nsolo."
Yali emala bulungi okuwonya ensolo yonna eyali eginywezezza okuwubisibwa abantu.
Kyokka ennyonyi zaasooka kugyekeka - anti zirina amagulu abiri gokka - okutuusa Sinobbooli lwe yazimatiza.
"""Basseruganda, ebiwaawaatiro by'ennyonyi biziyamba kuseguka, sso si kukwata bintu."
Noolwekyo bisaanye bitwalibwe nga amagulu.
"Akabonero akaawula omuntu ku nsolo gwe mukono ogumuyamba mu kuwuwuttanya ne mu kukola ebyambyone bye byonna,"" bwatyo Sinobbooli bwe yannyonnyola."
"Ennyonyi tezaategeera bigambo ebimu Sinobbooli bye yakozesa, kyokka zakkiriza ennyinyonnyola ye,era ensolo ez'amagezi amafunda zaatandikirawo okukwata obukusu e·øÉ·øÉombo eno."
"AMAGULU ANA MALUNGI, AMAGULU ABIRI MABI byawandiikibwa ku bbugwe wa sitoowa waggulu w'Amateeka Omusanvu, kyokka mu nnukuta enneneko. Nga zimaze okubikusula endiga zaatandika okubyagala mu ngeri ey'ensusso, kubanga zaabiyeeyanga lumoonyere obudde zzibi. Olwessanga ku ttale nga zikoleeza luyimba, ""Amagulu ana malungi, amagulu abiri mabi!"
"Amagulu ana malungi, amagulu abiri mabi!"" awatali kusalako."
Napoliyaane ye teyajjumbiranga nnyo bya bukiiko bwa Sinobbooli.
Yagambanga nti eby'okugunjulwa kw'ensolo ento byali bikulu nnyo n'okusinga ku ebyo ebyakolebwanga ku nkulu.
Kale nno olwali olwo embwa Jjesi ne Bbulube zaagenda ne zibwagula obubwa obugimu obulungi mwenda beddu mangu nga amakungula g'omuddo g'akaggwa.
"Obubwa olwava ku mabeere buti Napoliyaane n'abuggya ku bannyina baabwo, mbu kuba ye yali ow'okuba n'obuvunaanyizibwa ku by'okuyigirizibwa kwabwo."
"Yabwambusa waggulu ku ddaali, era nga okutuuka gye bwali olinnya ddaala eryali mu kisenge ky'amatandiiko."
"Yabukuumira eyo ekiseera kyonna, ensolo endala ne zeerabira n'okwerabira nti bwaliwo."
Amagendere g'amata agaali gabuze gaamanyika mangu.
Anti amata gaatabulwanga mu mmere ya mbizzi.
"Ebibala kati byali bitandise okwengera, era nga bingi bitandise okugwa byokka."
Ensolo zaakitwala nti byali bya kugabanyizibwanga kyenkanyi mu zo zonna. Kyokka olwali olwo ekiragiro ne kiyita kisenge ky'amatandiiko era biriibwenga mbizzi zokka.
"Ensolo endala zaatandika okutolotooma, kyokka nga kwetawaanyiza bwereere."
"Embizzi zonna, nga Sinobbooli ne Napoliyaane nabo okwo, zassa kimu ku nsonga eno."
Zaasindika Sikiira agende annyo- nnyole ensolo endala ekyazezzisa amata n'ebibala byonna.
Basseruganda! Sikiira yatandika okwana.
Nsuubira tewali n‚Äôomu ku mmwe alowooza nti embizzi ekizikozesezza kino buluvu.
"Nedda, nedda. Mu butuufu bangi ku ffe tetwagala mata wadde ebibala."
Nze kamwakoogera sibyagalira ddala. Amata n'ebibala(nga ne ssaayansi bw'akikakasa) birimu ebiriisa ebyetaagibwa ennyo ku kuwanirira obulamu b w' embizzi.
Ffe embizzi tukola mirimu gya bwongo.
Omugugu gw'okutegeka n'okufuga eddundiro lino guli ku bibegabega.
Tukola emisana n'ekiro nga tulabirira bulungi bwammwe.
Amata tuganywa n'ebibala ne tubirya ku lwa bulungi bwammwe.
Mumanyi ekiyinza okuddirira singa tulagajjalira obuvunaanyizibwa bwaffe?
Mukote akomawo!
"Ddala, Mukote akomawo!"
"Mu mazima, basseruganda,‚Äù Sikiira yalaajana, nga bw'abuukabuuka muno na muli nga eno bw'atenga omukira, ""mu mazima tewali n'omu ku mmwe eyeegomba Mukote okudda?"""
"Bwe waba nga waaliwo ekintu kyonna ensolo kye zaali zimatidde kye kino nti, zaali tezeetaagira ddala Mukote kudda."
Kale nno oluvannyuma lw'okutangaazibwa mu ngeri eno ebigambo byaziggwa ku matama.
Kyali kya nkukunala nga obulamu bw'embizzi bwali buteekwa okulabirirwa obulungi.
Noolweko kyakkiriganyizibwako mu bulambalamba nti amata n'ebibala byali byakulibwanga mbizzi zokka.
Ekyeya kiba kinaatera okuggwaako amawulire g'ebyaliwo ku Ddundiro lya Bawansolo nga gamaze okusaasaanira ekitundu kimu-kya-kubiri eky'essaza.
"Buli lunaku nga Sinobbooli ne Napoliyaane basindika enjiibwa ku malundiro ag'oku muliraano
okwetobeka mu nsolo zaakwo zizirombojjere ku Keegugungo era n’okuziyigiriza oluyimba 'Ensolo za Bulinda.'
"
"Ebbanga lino lyonna Mukote yeebeereranga mu kirabo e Lingidoni nga yeemulugunyira buli eyafangayo okumuwuliriza
eky'agasolo gano gannantaganyula agaamufuumuula ku ddundiro lye ne gamufiiriza emmaali ye eyo yonna.
"
"Balunzi banne
baamusaasiranga, naye tebalina buyambi bwe baamuwa."
"Kyokka kirabika nga buli omu ku bo yalimu omutima gwa 
wakasanke, nga yettanira okugobololera mu ntaanya eyali egudde ku Mukote."
"Kyali kya mukisa bukisa nti bannannyini 
b'amalundiro agaali gasalana n’erya Bawansolo baali ku 
mbiranye ey’enkalakkalira."
"Erimu ku go eryayitibwanga Siwuudu 
lyali ddene era nga lya dda, kyokka nga liragajjaliddwa nnyo: 
lyali lisakaatiddwa ekibira, omuddo oguliibwa ensolo nga 
mpaawo, n'enkomera nga ziri mu mbeera mbi nnyo."
"Nnyini lyo 
ye yali Mw. Kingitoni, omulunzi ekiwombe eyamalanga ebiseera bye ebisinga obungi mu kuvuba oba mu
kuyigga, okusinziira nga ebiseera bwe byabanga."
"Eddala eryayitibwanga Firuda lyali ttonoko,kyokka nga lyo lirabirirwa bulungi."
"Nnyini lyo ye yali Mw. Derika, embaggubaggu
y'omusajja omukulungutanya, ataavanga mu mbuga z’amateeka."
"Abataka bano bombi baakyawagana ekyenkanidde awo nga tebayinza kutuuka ku ntegeeragana yonna ku nsonga yonna, yadde eyo ekwata ku kutaasa ekyo ekyabakwatangako bonna awamu."
"Newaakubadde nga abaami bano tebaategeeragananga naye ku luno
bombi baatekemulwa nnyo akeegugungo k'oku Ddundiro lya Bawansalo era baafuba nnyo akulaba nga ensolo zaabwe tezima- nya bingi ku byali bikakwatako."
Mu kusooka baasekerera era n'okukinagguka ne bakinaggukira ekirowoozo ky'ensolo akwe- fugira eddundiro lyazo.
"Bino byali bya kaseera buseera, bwe batyo bwe baalowoozanga."
"Baalaalaasa alugambo nti ensolo z'oku Ddundiro ly'e Mandule(nga bwe baali bakyaliyita; nga tebayinza kugumiikiriza erinnya ""Eddundiro lya Bawansalo"") zaali mu kulwanagana ekiseera kyonna era mbu zaali zikunku- muka, kumpi na kuggwawo olw'enjala."
"Ebbanga bwe lyayitawo, ate nga kirabika nga ensolo zaali tezifanga njala,Derika ne Kingitani ne bakyusa mu kayimba kaabwe. Kati baatandika kwogera ku buseegu mbu kati obwali ku Ddundira lya Bawansalo."
"Baalumiriza mbu nga kati ensolo bwe zaali ziryaῃῃana abunyama,nga bwe zaatulugunyagananga n'ebyuma ebyengereredde, era nga bwe zaali zifudde ensolo enkazi mu zo eza lukale."
Mbu bino byonna bye byava mu kujeemera amateeka g’obutonde. Kyokka ebigambo bya Derika ne Kingitoni bino batono abaabikkiriza.
Amawulire ku ddundiro ery'ekitalo abantu kwe baali bafuumuddwa era nga kati ensolo zaakwo zeefuga gaasaa­ saana wonna mu ngeri ey'amatobotobo. Ekyavaamu bwe bujeemu n'obutengu mu nsolo akwalaala n'okucaaka wonna mu nkuzi z'eggwanga.
Sseddume w'ente edda ezaafugikanga kati zaalaluka; endiga zaawaguza enkomera ne zigenda zirya ebisimbe bya bandi ; ente zaasamba abulobo bw'amata nga bazikama; embalaasi ezeebagalwanga mu kuyigga zaamegguza bakama baazo ebigwo.
"Ku bino byonna gattako oluyimba'Ensolo za Bulinda' olwacaaka
ne lumanyika buli wantu mu bwangu obuwuniikiriza. Abantu baajuuka bya kitalo bwe baaluwuliranga. 
"
"Kyabayitirirako
okulaba nga ensolo obusolo nazo ziyimba jjogolijjogoli nga
oyo ataliimu nsa."
"Ensolo yonna eyasangibwanga nga erukooloobya
nga eweweenyulibwawo embooko mbagirawo. Kyokka lwo oluyimba lwali terukyazibiikirizika."
Enkazaluggya nga zirufuuwa buwa ku nkomera. Enjiibwa nga zirukuukulira eyo waggulu mu miti. Lwesonseka ne mu maloboozi g'ebide by'oku masinzizo ne mu mpaawaala z'omu masasa.
Buli mulundi abantu lwe baaluwuliranga nga bajuguumirira muli ekimugunyu - anti nga lubalagula ebiseera byabwe eby'omu maaso eby'akabi.
Ku ntandikwa y'omwezi gwa Mukulukusa nga amakungula ga kasooli gaakaggwa ekibinja ky'enjiibwa ne kitonnya muluggya lw'Eddundiro lya Bawansolo mu ngeri ya kacaakuule.
"Mukote n'abasajja be bonna, n'abalala nga mukaaga okuva e Siwuudu n'e Firuda baali beesozze dda eddundiro okuyita mu wankaaki, nga kati bambukira mu kikubo ky'ebigaali ekyaggukiranga ku bisulo by'ensolo.
"
"Bonna baali babagalidde emiggo, okuggyako
Mukote eyali abasooloobyeko mu maaso nga ye akutte mmundu."
Kyali tekibuusibwabusibwa nti baali bagezaako kweddiza eddundiro.
"Kino kyali kisuubirwa ebbanga lyonna era nga n'entegeka
z'okukyolekera zaakolebwako dda."
Sinobbooli eyali asomye ku ntabaalo za Kayisaali Juliyo mu kitabo ekimu ekikadde ye yakwasibwa obuvunaanyizibwa bw'ebyokwetaasa.
Yawa mangu ebi- ragiro era nga kutemya kikkowe nga buli nsolo eri mu kifo we yali esuubirwa okuba.
"
Abantu baba batuukirira bati ebizimbe by'eddundiro
Sinobbooli n'agolomola olulumba olusooka."
"Enjiibwa zonna ezaali ziwera nga amakumi asatu-mu-ttaano zaabuuka nga zidda muno na muli nga bwe zigenda ziwandagaza kalimbwe ku mitwe gy'abantu. Abantu baba bakyagezaako okwegobako enjiibwa, ate nezireeta embaata ezaali zeekwese emabega w'enkomera ne zitandika okubabojja ku ntumbwe."
Kano kaali kakodyo bukodyo akaagendererwa okuleetawo entabukatabuka n'akasaasaano mu balabe; abantu nabo tebaasanga buzibu bungi mu kwesaggako embaata nga bakozesa emiggo.
"Olwo nno Sinobbooli kwe kugolo- mola olulumba oluddirira. Miriyeeri,Bennyameni n'endiga zonna nga Sinobbooli y’azikulembedde zaafubutuka gye zaali zeewogomye ne zitandika okutomera n'okusindika abantu okuva ku buli ludda.Bennyameni yye yabakoonyesanga bunuulo bwe
obutono.
"
"Ne ku mulundi guno abantu era baazikinako nga beeya-
mbisa emiggo ne bibalikkupu ebyaliko emisumaali ku ssoole. Mangu ddala Sinobbooli yawa ekiragiro, ensolo zonna ne zikuba akaddannyuma ne ziduma nga zoolekera oluggya."
"Abantu baakuba olwogoolo olw'obuwanguzi. Baalowooza
nti engeri ensolo gye zaali zidduse zaali ziwanguse. Kyebaava baziwondera,kyokka mu ngeri ya kavvunkano."
Kino kyennyini Sinobbooli kye yali agenderedde.
"Baba baggwera mu luggya
bati Sinobbooli n'awa akabonero ak'okutala. Embalaasi essatu, ente essatu, n'embizzi zonna ezaali zeekukumye mu kiraalo ky'ente nga zigoojera zaafubutukayo lutali luno ne zibatangiza okuva emabega.
"
Sinobbooli yagenda bukula nga ayolekedde Mukote.
"Mukote olwamulaba nga ajja kwe kumuleegamu emmundu
n'amulasa."
Amasasi agamu gaamukwasa ku mugongo n'amandi ne gakwasa endiga eyafiirawo embulaga.
"Sinobbooli teyasibanamu, nga yeemettuza ku magulu ga Mukote."
"Mukote waggulu teyaba- ndaalayo, n'agwa kya bugazi mu ntuumu y'obusa, n'emmundu ye n'emusumattukako n'egwa eri."
Naye ekyerolero ekyasinga okuba eky'entiisa kye kya Bokisa okujja obuteesagga nga yetenge- redde ku magulu abiri ag'emabega gokka nga bw'agenda avunja buli ekyamuli mu bwanga.
Gwe yasookerako ye mulenzi omulaalo ow'e Siwuudu gwe yakompola ku mutwe n'agwa eri omulambaalo.
Ekyerolero kino kyakuba abantu encukwe ey'ekitalo. Abamu ku bo kye baava basuula eri emiggo ne bafunya enkoggo.
Baateke- muka bya kitalo era okwejjuukiriza nga ensolo zonna zibasi- mbyeko zibawondera okubeetoolooza oluggya.
"Zaabatomera, zaabasamba, zaabaluma, zaabalinnyirira."
Tewali nsolo n'emu etaawolera ggwanga ku bantu bano buli emu mu ngeri yaayo.
Ne kkapa eyali yeekwese waggulu ku kasolya nayo yeesukkiza n'egwa ku kibegabega ky'omulaalo n'emutunga enjala mu bulago n'awoloma mu bulumi obw'ekitalo.
Mu kaseera ako waalabikawo omuwaatwa mu luggya. Abantu baagweyuna ne baguwamatukiramu nga boolekedde eddemeezi. Baanyaama okudda mu lyabaleeta
"Mu ddakiika ttaano zokka olulumba lw'abantu lwali lufufugga- ziddwa mu buswavu. , nga eno embaata ezisiiya bwe zigenda zibabojja entumbwe."
Abantu bonna baali batwaliddwa ntyagi okuggyako omu yekka.
"Nga azzeeyo mu luggya, Bokisa yeeyambisa ekinuulo kye nga agezaako okukyusa omuvubuka omulaalo eyali agaῃῃalamye mu nfuufu."
Omuvubuka teyaliimu kanyeenya.
"Afudde ,"" bakira Bokisa bw’atyo bw’asinda mu nnaku ey'ekitalo."
"""Kino si kyennagenderedde. Neerabidde nti nabadde nnyamba- dde ssoole z'ebyuma ku binuulo."
"Kale ani anakkiriza nti ssaamusse mu bugenderevu. Kitalo!"""
"""Zza eri olusaasizisaasizi, Sseruganda!"" Sinobbooli eyali akyatonnyolokoka omusaayi okuva ku biwundu by'emmundu
_bw'atyo bwe yeekaamwana."
"""Olutalo lwe lutalo."
"Omuntu yekka omulungi yooyo afudde."""
"""Nze sikkiririza mu kutta, ne bw'aba omuntu,"" Bokisa bw’atyo bwe yaddamu nga n'ebiyengeyenge bimusakaatidde mu maaso."
"""Ye abaffe, Mmoli ali ludda wa?"" ensolo emu yeebuuza."
"Ensolo zeeraliikirira, sikulwa nga yali atuusiddwako akabi oba kabekasinge nga abalabe baali bamukulubbizza."
"Kyokka mudda Mmoli yazuulibwa nga yeekukumye mu kisibo kye nga n'omutwe gwe agukukulidde mu ssubi ekkalu eryali mu
kisibo. 
"
Kyazira kuwulira musinde gwa mmundu Mmoli n'adduka.
"Ensolo endala bwe zadda okuva mu kiyiggo kya Mmoli zaasanga
nga omulalo eyali azirise obuzirisi azze engulu era nga naye ayosse."
"Ensolo zaakuῃῃaana nate. Mu kacamuukiriro ak'ekitalo
zaatandika okulombojjeragana ebyali bizituuseeko mu lutalo, buli emu nga eyogerera ku ntikko y'eddoboozi lyayo."
Zaajagulizaawo mbagirawo.
"Ebbendera yawanikibwa. 'Ensolo za Bulinda' lwayimbibwa enfunda eziwera. Endiga eyali efiiridde
mu lutalo yaziikibwa mu kitiibwa, n'omuti ne gusimbibwa ku
malaalo gaayo nga ekijjukizo."
Mu kwogera kwe okumpi Sobbooli yassa essira ku bwetaavu bwa buli nsolo okuba obulindaala okufiirira Eddundiro lya Bawansolo singa kiba kyetaagisa.
"Ensolo zaasalawo nga tewali akiwakanyizza okuteekawo
ekitiibwa ky'ekinnamagye kye zaayita ""Nnamige w'Ensolo, Olu­
bu Olusooka."" Zaasalawo era mu kiseera kye kimu ekyo kyennyini ekitiibwa okukiwa Sinobbooli ne Bokisa."
"Gwali mudaali gwa kikomo ekyasangibwa mu kisenge ky'amatandiiko edda ekya- yambazibwanga embalaasi nga ebbona. Omudaali guno gwali
gwa kwambalwanga ku Sande ne ku nnaku endala enkulu."
"Waaliwo n'ekitiibwa ekirala,""Nnamige w'Ensolo, Olubu Olwokubiri"" ekyaweebwa endiga eyali yaakaziikibwa."
Ensolo zaamala akabanga nga zikubaganya ebirowoozo ku linnya eryali lisaanye okuweebwa olutabaalo olwali lwa kaggwa.
"Zakkaanya okuluyita Olutabaalo lw'oku Kiraalo, kubanga awo olugoojera we lwatandikira. Emmundu ya Mukote yasangibwa
nga erekeddwa mu bitoomi mwe yagwa. Mu kiseera kye kimu 
kyazuulibwa nga mu nju y'eddundiro mwali mukyalimu amasasi. 
"
"Kyasalibwawo okusegeka emmundu ku kikolo ky'omulongooti, n'okugibwatulanga emirundi ebiri buli mwaka: ku Meekulisa g'Olutabaalo lw'oku Kiraalo, nga kkumi-na-bbiri mu mwezi
gwa Mukulukusa, ne ku Meekulisa g'Akeegugungo, nga abiri-mu-nnya mu mwezi gwa Ssebaaseka."
Ebiseera by'obutiti bwe byagenda bisembera ne Mmoli yagenda yeeyongera okutiiriisa ettigi.
"Yatuukanga kikeerezi ku mirimu buli lukedde, nga yeekwasa nga bwe yali azuukuse nga obudde buyise. Yasindanga lutata obulumi obutaa­ tegeerekekanga, sso nno nga ate ekiseera eky'okulya bwe kyatuukanga nga asontera nga kisokomi."
"Yeebulankanyanga ku mirimu enfunda nnyingi, nga yeekwasa obusongasonga omutali.
Yagendanga ku kyeserero ne yeetunuuliranga oluusooso mu mazzi mu ngeri ey'ekisiru. 
"
"Kyokka bino byonna tebyali bibi
nnyo kwenkana eῃῃambo ezimu ezaali zitandise okumuwulirwako."
"Olwali olwo Mmoli bwe yali mu luggya nga adaalimba nga
eno bw'agaaya n'olusubi n'okuwengula emboobo ye eyali empanvu, Kiroova kwe kumuyita n'amuzza ebbali."
"""Wattu Mmoli,"" bw'atyo Kiroova bwe yatandika emboozi, ""nnina ensonga enkulu gye njagala twogeraganyemu."
Ku nkya nakulabye nga osooloobezza ensingo ku lukomera olwawula eddundiro lyaffe ku lya Siwuudu.
Omu ku basajja ba Kingitoni yabadde ku ludda luli.
Newaakubadde nabadde wa1ako naye nkakasa nga namulabye nga akukuba oluboozi era nga akusiisii­ tiriza ennyindo.
"Bino bitegeeza ki, Mmoli?"""
"""Teyakikoze! Saabadde! Si kituufu!"" Mmoli bakira bw'atyo
bwe yeekangabiriza, nga eno bw'abuukabuuka ko n'okusambirira ettaka."
"""Mmoli wattu! Ntunula mu maaso. Onkakasa nga omusajja oyo yabadde takusiisiitiriza ku nnyindo?"""
"""Si kituufu"",bw'atyo Mmoli bwe yamwanukula kyokka nga tamutunudde mu maaso. Ekyaddirira ye Mmoli okupiryappirya
yogayoga ku ttale."
"Ekirowoozo kyajjira Kiroova. Nga talina mulala n’omu gw'abuuliddeko, Kiroova yagenda butereevu mu kisibo kya Mmoli n'atinkuula essubi Mmoli kwe yasulanga."
Yazuulamu ebiwumi bya ssukaali n'emiganda gy'obugwa obw'erangi ez'enjawulo.
Waayita ennaku ssatu zokka Mmoli n'abula.
Wiiki zeekulungulula nga tewali amanyi magendere ge okutuusa enjiibwa lwe zaaleeta amawulire gano nti zaali zimulabyeko ku ludda luli olw'e Lingidoni.
Mbu yali ayimiridde wakati w'emiti ebiri egy'ekigaali ky'enziga ebbiri ekyali kisiigiddwa langi emmyufu n'enzirugavu nga kiri mu maaso g'ebbaala.
Omusajja eyalabika okuba nnannyini bbaala yali amusiisiitiriza ennyindo nga bw'amuliisa ne ssukaali.
Mmoli yali ayambadde akakooti akapya ng'asibye n'obugwa bw'erangi emmyufu entwakaavu mu bwoya bw'oku mutwe.
"Okusinziira ku kulaba kw'enjiibwa
Mmoli yalabika okuba omusanyufu ennyo."
Okuva ku olwo tewali nsolo yaddayo kwogera ku linnya lya Mmoli nate.
Embeera y'obudde yabijja nnyo mu mwezi gwa Gatonnya.
Ettaka lyakala ne likaluba kumpi kwenkana lwazi lw'e Nnamuganga.
"Tewali kyali kisoboka kukolebwa mu nnimiro. Ensolo zaakuba enkiiko nnyingi mu sitoowa, n'embizzi ne zeefunyirira ku kukola entegeka y'emirimu mu biro eby'omu maaso."
"Olw'obugezigezi bwazo obungi embizzi zaaweebwa obuvu­ naanyizibwa obw'okubaganga enkola eyali ey'okugobererwanga
ku ddundiro; enkola eyo yateekwanga okukakasibwanga akalulu
k'ensolo ezisinga obungi."
Enteekateeka eno yandibadde ekola bulungi singa tezaali mbiranyi wakati wa Sinobbooli ne Napoliyaane.
Bawansolo bano bombi tebakkiriziganyanga kumpi ku buli kasonga.
"Buli kimu omu kye yaleetanga nga omulala akiwakanyizaawo. Omu bwe yateesanga okusiga ssayiri ku kitundu ky'ennimiro ekisinga obunene nga omulala akaayanira kusigamu wootisi. Omu bwe yaleetanga ekirowoozo nti enni­ miro eno oba eri egwanamu mboga nga omulala akalaza mpaka nga bwe watali kisimbe kisobola kuddamu, wozzi kkalati yekka."
"Buli omu ku bo nga alina abawagizi be, era nga oluusi n'oluusi enkiiko zibaamu okwolesa eryanyi."
"Mu nkiiko zino Sinobbooli ye yateranga okufuna obululu obusinga obungi, kubanga yali nnakinku mu kwogera ne mu kumatiza. Ye Napoliyaane yasinganga kuyitimukira ku buwagizi bwe yapekererezanga ebweru w'enkiiko."
"Kaweefube we yasinganga kulakirira ku ndiga. Kino kyeyolekeranga ku ngeri gye zaakookangamu ""Amagulu ana malungi, amagulu abiri mabi”, mu biseera ebisaanye n'ebitasaanye. Enfunda ze nnyingi lwe zaatabulira-tabuliranga ddala Olukiiko."
"Kyazuuka nga zaasinganga kukikola
Sinobbooli bwe yabanga aliko ensonga enkulu gy'annyonnyola."
"Sinobbooli yazuula mu nju y'eddundiro bumagaziini obukadde obwali bukwata ku by'obulimi n'eby'obulunzi. Bwalimu
ebyokuyiga bingi ku ngeri y'okusitulamu omutindo gw'amalundiro."
"Sinobbooli yabusoma n'obwegendereza bungi.Ekyavaamu, yatandika okwogeranga mu ngeri ey'ekiyivu ey'ekika ekya waggulu ku bintu nga ensalosalo, emmere y'ente eῃῃenyi, ko enkozesa y'ebigimusa. Yateekawo n'enkola empya eyeetaagisanga ensolo zonna okupamanga obusa bwazo obutereevu mu nnimiro, nga buli lunaku zipama mu kifo kya njawulo. Yannyonnyola nga enkola eno bwe yali ewewula ku ddimu ly'okuyoolanga n'okusombanga obusa olutatadde.
"
"Ye Napoliyaane teyalina nkola yiye ku bubwe
gye yagunjawo. Zo ezo eza Sinobbooli yaziziimuulanga buzii­ muuzi, n'okulagula n'alagula nga bwe zaali ez'okugwa obutaka."
Kyokka entegeka eyasinga okuvaako endoolooto yali ya windimiiru.
"Kumpi n'ebizimbe by'eddundiro waaliwo akatunnumba, nga ke kafo akaasinganga okuba akagulumivu ku ddundiro lyonna."
"Ako Sinobbooli ke yeeroboza okuzimbako windimiiru. Windimiiru eno ye yali ey'okuvuganga dayinamo, olwo dayinamo eryoke
ewe eddundiro lyonna amasannyalaze."
Amasannyalaze gaali gaakuwanga obutangaavu mu bisibo byonna ko n'okubibugumyanga mu budde obw'obutiti.
"Ensolo zaali teziwuliranga ku bintu ebiri nga ebyo (anti eddundiro lyazo lyali lya nkola nkadde). Zaawunii- kirira okumanya nga waaliwo ebyuma ebyali bisobola okukola
emirimu egyo gyonna Sinobbooli gye amenya, zo nga ziri
ku ttale zeegugira tuddo oba nga ziwagala ku bwongo bwazo
okuyita mu kusoma ebitabo ne mu kunyumya obunyumya. Kyazi- yitirirako!"
"Waayita wiiki mbale bubazi Sinobbooli n'amaliriza
pulaani ze eza windimiiru."
"Emisoso gyonna egikwata ku nkola y'embyuma yagisimbula mu bitabo bya Mw. Mukote, gamba nga:
Ebintu eby'Omugaso Olukumi by'Oyinza Okukola ku Nju Yo, Weewumbire Amatoffaali Go, ne Ebisookerwako ku Masannyalaze."
Omudaala edda ogwabeerangamu ekyuma ekimaamira amagi Sino- bbooli gwe yafuula ejjigiro lye. Omwaliiro gwagwo gwali gwa mbaawo nga muweweevu bulungi era nga guwandiikikako.
Yeggaliranga omwo okumala essaawa ne ssaawa.
"Nga ekitabo akibi- kkuzza ejjinja, n'ennoni nga agibatise mu mpataanya z'ekinuulo
kye, yeebuganga muno na muli nga bw'asaza emisittale egy'o- kumukumu."
"Ddaaki ekitundu kimu-kya-kubiri eky'omwaliiro gwonna yakijjuza olugandu lwa kulanka n'enziga ez'amannyo. Eri ensolo endala ebifaananyi bino byali tebirina makulu, kyokka nga kwo okwewuunyisa byewuunyisa."
Buli lunaku ensolo zonna nga zijja omulundi gumu oba n'okusingawo okubyerolera.
Enkoko n'embaata nazo tezaalutumirwanga mwana. Zeegendereza- nga bitagambika obutalinnya mu misittale gy'ennoni.
Napoliyaane yekka yataalinnyayo kigere.
Ye ebya windimiiru yali abiwakanyirizzaawo.
"Kyokka lwali lumu nga tewali n'omu amusuubira, n'agoba ku mudaala nga azze okwekebejja pulaani."
"Yeebeteggeza okwetooloola omudaala nga bw'agenda yeetegereza buli katojjo konna akaali ku pulaani era nga n'obumu abufu-
fulirako. Ddaaki yayimirira okumala akabanga nga abwekaliriza okuyita mu nsonda y'erimu ku maaso ge; ate amangu ago n'asitula ku kugulu kwe okumu okw'emabega n'annyaalira
pulaani yonna enkali; olwamala n'akuuna nga talina n'omu gw'awuunye.
"
"Eddundiro lyonna lyetemamu wabiri ku nsonga ya windi miiru. Sinobbooli teyagezaako kuwubisa n'akatono ensolo ku buzibu bw'okugizimba. 
"
"Bbugwe waayo yali ateekwa kuzimbisibwa
mayinja amaase. Amatanga gaali gateekwa okukolebwa. 
Dayinamo ne waaya nabyo nga byetaagibwa."
Sinobbooli teyayoleka ngeri bintu bino gye byali bigenda okufunikamu.
Kyokka yakalirizariza nga omulimu gwonna bwe gwali guyinza okuggweera mu bbanga lya mwaka gumu gwokka.
Olwo nno nga ensolo tezikyetaaga kukazana na kukabassana nnyo zityo nga obwedda. Nga windimiiru weeri zandikozenga ennaku ssatu zokka mu wiiki ennamba.
Ye Napoliyaane nga agamba nti ekyali kisinga okwe- taagibwa ennyo kwe kwongera ku bungi bw'emmere. Ensolo zaali za kufa njala singa mu kifo ky'okulima emmere zaayonoonera ebiseera byazo ku kuzimba windimiiru.
"Ensolo zeetemamu obu- kwanga bubiri wansi w'eῃῃombo zino: ""Wagira Sinobbooli n'Ennaku Essatu Zokka ez'Okukola"" ne ""Wagira Napoliyaane
n'Ebyagi Omusera""."
Bennyameni ye yekka eyagaana okubaako oludda lw'awagira.
"Yagaana okukkiriza nti emmere yali
ya kwera yadde nti windimiiru yali ya kumuwewulira ku mirimu."
"Okuba oba n'obutaba na widimiiru tekirina njawulo gye kyali kigenda 
kuleetawo.Obulamu bwali bwa kweyongera kuba nga obwedda - bukalubo."
"Nga enkaayana ku bya windimiiru ogitadde wabbali, waaliwo obutakkiriziganya obulala. Buno bwali bwekuusa ku byakwerinda."
Kyali kimanyiddwa bulungi nti oluvannyuma lw’okuwangulibwa mu Lutabaalo lw'oku Kiraalo abantu baali bate- geka olulumba olulala ssinziggu batere bazze Mukote.
"Ensonga endala enkulu eyali ebalwanya y'eno nti amawulire g'okuwa- ngulibwa kwabwe gaali gasaasaanidde emitala n'emitendera mingi.Gaawaga ensolo z'oku malundiro g'oku miriraano mu
bikolwa byazo eby'obutengu n'obujeemu."
"Nga bulijjo, Sinobbooli ne Napoliyaane tebakkaanya."
"Napoliyaane nga agamba nti
ensolo zaali zeetaaga byakulwanyisa na kutendekebwa mu
nkozesa yaabyo entuufu."
"Ye Sinobbooli nga agamba nti zaali
ziteekwa okusindika enjiibwa endala nnyingi ku malundiro amalala ziwujjirire obujeemu n'obwegugungo mu nsolo zaayo."
"Omu nga agamba nti singa ensolo tezeenyweza mu by'okwerinda zaali za kuwangulwa. Kyokka omulala ye nga agmba nti singa obwegugungo bwabalukawo ku malundiro amalala tewandibaddewo
bwetaavu bwa kwerinda."
"Ensolo zaasookanga ne ziwuliriza Napoliyaane, ne zissaako Sinobbooli, kyokka nga zizibuwali­ rwa okusalawo ku bombi eyali omutuufu. Kirabika nga zaakkiriziganyanga n'eyabanga ayogera mu kiseera ekyo."
Ddaaki Sinobbooli yamaliriza pulaani ye.
"Ku Sande
eyali eddirira ensolo lwe zaali zigenda okukakasa oba okugoba ekirowoozo ky'okutandika omulimu gw'okuzimba windirniiru."
"Nga ensolo zonna zikkalidde mu bifo byazo mu sitoowa Olukiiko mwe lwatuulanga, Sinobbooli yasituka okwanja ensonga kwe yasinziiranga okuwagira okuzimbibwa kwa windimiiru. Kyazira kumulaba nga ali ku magulu ge endiga ne zitandika okukaaba n'okumutabulatabula."
"Nga amaze, Napoliyaane naye yasituka okumwanukula."
"Yayogera mpola nnyo, nga akubiriza ensolo zonna zigaane ebya windimiiru bye yayita eby'obutaliirnu. Yayogerera obutikitiki asatu bwokka ne yeetuulira, nga alabika tafaayo oba nga bye yali ayogedde byali bimatizza abaali bamuwuliriza oba nedda."
"Mangu ddala Sinobbooli yayimirira nate. . Olwamulaba, endiga ne ziddamu buto okukaaba. Yaziboggolera ne zisirika. Yaddamu okulaajanira ensolo zonna ziwagire windimiiru."
"Kampegaano nga zeetemyemu kyenkanyi, kyokka mu kaseera buseera akalimi ka Sinobbooli kaali kaziwaludde nnyo."
"Mu bigambo ebisengejje obulungi, ebiwoomerevu era ebisikiriza, yayoleka ekifaananyi ky'Eddundiro lya Bawansolo nga bwe kyandibadde nga eggugu ly'emirimu egifeebya giseeseetuse okuva ku mabega g'ensolo."
Ku luno yagenda wala nnyo mu kunnyonnyola kwe okusinga nga bwe yali akoze.
"Yalaga nga amasannyalaze bwe gaali gasobola okuvuga amawuuliro, enkumbi ezikabala, ezikuba amavuunike, ezikkatira ettaka, ko ebyuma ebikungula n'ebisiba ebinywa. Mu migaso
gino nga kw'ogatta ettaala, amazzi agookya n'agannyogoga ko
ebbugumu mu buli kisibo."
We yakomekkerereza okwogera nga tewali akyabuusabuusa oludda akalulu gye kaali ak 'okwesulikira.
"Kyokka mu kaseera ako kennyini Napoliyaane we yasitukira n'asuuliza Sinobbooli eriiso eryokya nga ensasi, n'oluvannyuma n'awolomera waggulu mu ddoboozi ery'obu- swandi eryali litamuwulirwangamu."
Mu kiseera kino okufugula okw'entiisa kwawulirwa. Ekyaddirira gy 'emisegula gy'agabwa mwenda mulambirira agaali gambadde enkoba mu bulago okuwamatuka ebweru ne geesogga esitoowa.
"Gaagenda bukuukuubira Sinobbooli we yali atujde. Sinobbooli
naye yabaguka lutaliruno n'ayolekera omulyango n'afuluma
nga nago bwe gamuwondera. Yawonera watono nnyo agannyo gaago."
Mu ncukwe n'okuwuniikirira eby'ekitalo ensolo zaakuluumulukukira mu mulyango okwerolera ku kibejjo kino.
Sinobbooli yawenyuka nga akutulira mu ttale eddene nga ayolekedde eddemeezi.
"Yali awenyuka nga embizzi bw'esobola, kyokka nga agabwa gamuli kumpi ku nnenge."
"Ebyempi, yaseerera era ne kirabika nga eyali agali mu ttaano."
"Kyokka yasituka mangu n'amasuka n'okusinga nga bwe yasooka, era nga n'agabwa gamumezeeko."
Erimu ku go lyali kumpi okumuluma omukira naye n'aguwungula mangu nga terinnabuniza kamwa kaalyo.
"Yayongera ku mbiro, okutemya n'okuzibula nga yeenyigiririzza dda mu kituli ku lukomera, afulumye. Teyaddayo kulabikako nate."
"Mu kasirise n'ekikangabwa eby'ekitalo ensolo zaabebbera
ne ziddayo mu sitoowa."
"Mu ddakiika mbale bubazi agabwa gaakomawo. Mu kusooka nga tewali ayinza kwefumiitiriza gye
gaali gawakankuse, kyokka ekyama kino kyamanyika mangu: bwe bubwa Napoliyaane bwe yali aggye ku bannyina baabwo n'abwolera mu nkukutu."
Newaakubadde gaali gakyali gato naye gaali ganene nnyo era nga mu kutiisa genkana emisege.
"Gaaberanga ku lusegere lwa Napoliyaane,"
"nga gamutengera emikira mu ngeri
y’emu nga embwa endala bwe zaakolanga Mw. Mukote."
Nga agabwa gamugoberera Napoliyaane yawalampa entuuti Majoola kwe yali ayimye okwogera eri ensolo.
Yalangirira nga Enkiiko z'oku Sande bwe zaali zidibiziddwa mbagirawo;
mbu zaali zimala ebiseera eby'obwereere.
"Okuva olwo ensonga
zonna ezeekuusa ku by'emirimu zaali zakukolebwangako akakiiko
k'embizzi ke yali ow'okukuliranga."
Akakiiko kano kaali ka kutuulanga mu kyama n'oluvannyuma kalangirirenga bulangi- rizi bye kaba kasazeewo.
"Kyokka ensolo zaali za kukuῃῃaananga buli lwa Sande ku makya okukubanga saluti mu maaso ga bbendera, okuyimba 'Ensolo za Bulinda,n'okuweebwanga ebiragiro bya wiiki eyo; naye waali tewajja kubanga kukubaganya birowoozo."
"Okwongereza ku ncukwe gye zaali zaakakubwa nga Sino- bbooli agobeddwa, ensolo zaanyikaalizibwa nnyo ekirangiriro kino."
"Singa tekwali kulemwa kusengeka nsonga zaazo, ezimu ku zo zandyemulugunyizza."
Wadde Bokisa ataateranga kwemulugunya naye yabika okuba nga ebintu bimutabudde.
"Yakangalabya ku matu, n'anyenyanyenya ku bwoya obw'oku mutwe enfunda eziwera nga asuubira nti oboolyawo olwo lw'anaasobola oku-
sengeka ebirowoozo bye, kyokka nga buteerere; ddaaki kwe
kubyeviirako, n'atabaako ky'ayogera. Kyokka ezimu ku mbizzi
zaali zisobola okwennyonnyolako obulungi."
"Nnya ku zo envubuka ezaali zitudde mu lunyiriri olw'oku mwanjo zaaleekaanira
waggulu okwoleka obwennyamivu bwazo era zonna zaasitukira wamu ne zitandika okwogera."
"Mangu ago agabwa ga Napoliyaane
gaaῃaῃala mu ngeri ey'entiisa. Embizzi zaatuula lutaliruno,
n'okubunira ne zibunira."
"Olwo endiga kwe kusaakaaza olusaa- kaala olw'amaanyi ennyo nti ""Amagulu ana malungi, amagulu abiri mabi."" Zaamalira ddala kumpi eddakiika kkumi na ttaano nnmba nga zikooka. Zaalemeseza ddala ensolo endala zonna okubaako kye zoogera yadde okubuuza.
"
Oluvannyuma Napoliyaane yasindika Sikiira ayiteeyite mu ddundiro lyonna nga agenda annyonnyola ensolo endala enkola ye empya.
"""Basseruganda,"" bw'atyo Sikiira bwe yatandika, ""nkakasa
nga buli nsolo etegeera bulungi okwewaayo okw'ekika ekya waggulu Sseruganda Napoliyaane kwe yeewaddeyo bwe yeddizza obuvunaanyizibwa obulala."
"Basseruganda, temugeza ne mulowooza nti obukulembeze kintu kya muniino! Mugugu muzito ddala."
Mugugu muzito ddala.
Tewali nsolo ndala esinga Sseruganda Napoliyaane mu kukkiririza mu mwenkanonkano gw'ensolo zonna.
Yandisanyuse nnyo okubalekera eddembe lyammwe okwesalirawo kye mwagala.
"Kyokka mukyayinza okusalwo obukyamu, ne twesanga mu ddubi."
"Kale kyandibadde kitya singa mwali musazeewo okugoberera Sinobbooli ne kafakalimba wa ziwindimiiru ze; ate kati nga bwe tumanyi yali muzzi wa misango lukulwe."""
"""Nga yalwana mazira nnyo mu Lutabaalo lw'oku Kiraalo?"" ensolo emu yabuuza."
"""Kabulaῃῃane buzira,"" Sikiira bw' atyo bwe yamuddamu. ""Obuzira tebumala"
Obuwulize n'obugonvu bye bisinga obukulu.
"Ku by'Olutabaalo lw'oku Kiraalo, nzikiririza ddala nti
amazima tegatuulirwa. Gye bujja tulimanya ekituufu ekyaliwo. Kyokka bingi ku ebyo ebiwanuuzibwa mbu Sinobbooli ye yabikola bisavuwaze busavuwaze."
"Ekyetaagibwa ennyo kati, basseruganda, ge mayisa amalungi."
Ekyo kye kigambo ekikulu eky'oluyeeyo eky'olwaleero.
"Ke katutanda ne tukola ensobi emu eti tujja kuba twesudde fekka mu matigga. Sirowooza, basseruganda, nga waliwo n'omu ku mmwe ayagala Mukote okudda?"""
Nabuli kati era nga ebigambo bya Sikiira ebiwakanyizika.
"Mu butuufu tewaali nsolo n'emu eyali eyagala Mukote okudda. Bwe kiba nga eky'okukubaganya ebirowoozo ku Sande kyali kiyinza okuvaamu okudda kwa Mukote, kale, okukubaganya kw'ebirowoozo kwali kuteekwa buteekwa okukoma."
"Kati Bokisa yali afunye akakisa okuwulungutanya ebirowoozo bye ku nsonga zino. Yayogerera nsolo zonna bwe yagamba nti ""Bwe kiba nga Sseruganda Napoliyaane bw 'atyo bw 'agambye, kiteekwa kuba kituufu."""
"Okuva ku olwo kwe kwegunjirawo enjogera egamba nti ""Napoliyaane bulijjo mutuufu . "" Enjogera eno gye yagatta ku mmoto ye eya bulijjo nti ""Nja kukola nnyo n'okusingawo."""
Mpegaano embeera y'obudde yali erongoose. Ebiseera byali bya kusaawula.
Omudaala Sinobbooli mwe yakubiranga pulaani ze gwali musibe era kyali kirowoozebwa nti ne pulaani zaali zaasangulwa dda ku mwaliiro.
"Buli lwa Sande ku nkya
nga ensolo zikuuῃῃaanira mu sitoowa okuweebwa ebiragiro ebya wiiki eyo."
"Oluwanga lwa Mukulu Majoola lwaziikulwa mu ntaana yaalwo ne luyegekebwa wansi ku mulongooti okumpi
n'emmundu."
Nga ebbendera emaze okuwanikibwa ensolo zaasimbanga lwa kasota ne zitambula okuyita mu maaso g'oluwanga mu kasirise ne mu buwombeefu nga ziyingira mu sitoowa.
Kati zaali tezikyatuulanga wamu nga obwedda.
"Napoliyaane,
Sikiira, n'embizzi endala eyayitibwanga Minimu era nga kayingo mu kuyiiya ennyimba n'ebitontome, zaatuulanga waggulu ku ntuuti nga zeebunguluddwa agabwa gali omwenda. Embizzi endala nazo zaatuulanga ku ntuuti emabega w'agabwa."
Ensolo endala zo zaatuulanga wansi mu bwanga bw'embizzi.
Napoliyaane yasomanga ebiragiro bya wiiki eyo mu ddoboozi ekkaayuukamu ery'ekijaasi. Nga zimaze okuyimba 'Ensolo za Bulinda' omulu- ndi gumu ensolo zonna zaagumbulukukanga.
"Ku Sande ey'okusatu nga Sinobbooli amaze okugobwa ensolo
zeewuunya okuwulira nga Napoliyaane alangirira nga windimiiru
bwe yali ey'okuzimbibwa."
"Teyawa nsonga kwe yasinziira okukyusa ekirowoozo kye, kyokka yakubiriza ensolo zeesibe enkerekejje
kubanga omulimu gwali gwa kuba gwa ndeegabwenyi; sinakindi
singa kyali kyetaagisizza emmere eyali eziweebwa yali ya 
ya kukendeezebwako."
Zo pulaani n'emisoso gyonna egizigenderako zaali zaggwa dda.
Akakiiko ak'enjawulo ak'embizzi zokka kaali kazikozeeko mu wiiki essatu ezaali zaakayita.
Omulimu gwonna gwali gwa kumala ebbanga lya myaka ebiri.
Mu kawungeezi k'olunaku olwo lwennyini Sikiira yannyonnyola mu kyama nti mu butuufu Napoliyaane yali tawa- kanyanga kya kuzimba windimiiru.
"Mbu yye ye yali omusaale
mu kuleeta ekirowoozo ekyo, era mbu pulaani Sinobbooli ze
yali akubye ku mwaliiro gw'omudaala omwali ekyuma ekyaluzi
ye yennyini ye yali azikubye kyokka ne zimubbibwako bubbibwa."
Noolwekyo windimiiru yali ntegeka ye bwoya.
"Awo ensolo emu
kwe kubuuza nti oba bwe gutyo bwe gwali lwaki ate Napoliyaane yali agiwakanyizza n'obuswandi obwenkanidde awo?"
Wano Sikiira we yayoleseza olugezigezi lwe olw'ekika ekya waggulu.
Yagamba nti obwo bwali bukujjukujju bwa Sseruganda Napoliyaane.
Yalabika bulabisi nga awakanya windimiiru. Mu kino yali aluu- birira kwejjako Sinobbooli eyali ow'empisa embi era eyali akyayinza okuzisiiga ensolo endala.
Kati nga bwe yali takya- liwo pulaani zaali ziteekwa buteekwa okuteekebwa mu nkola awatali butabuzitabuzi bwe bwonna.
Kino Sikiira kye yayita obukodyo.
"Yakiddiῃῃana lutata nti ""Bukodyo, basseruganda, bukodyo!"" nga n'okubuukabuuka bw'abuukabuukamu, era nga bw'atenga omukira ko n'okusekereza."
"Ensolo tezaategeera
bulungi makulu ga kigambo ekyo. Kyokka olw'akalimi ka Sikiira.
akasikiriza ko n’okuῃaῃala kw'agabwa asatu agaamuli ku lusegere zakkiriza bye yazinnyonnyola awatali na kubuuza."
Mu mwaka ogwo gwonna ensolo zaakola nga baddu.
"Kyokka tezeekaanyanga wadde okwekanasanga omulimu gwonna. Anti zo zennyini, abaana, n'abazzukulu baazo be baali ab'okuganyu­ lwanga, sso si luggube lw'abantu bangalobunani abakungula gye bataasigira."
"Mu biro ebyaddirira ebiseera by'obutiti, zaakolanga essaawa nkaaga buli wiiki. Ate mu mwezi gwa Muwakanya Napo­ liyaane yalangirira nga bwe zaali ez'okukolanga buli lwa Sande olweggulo."
"Okukola kuno kwali kwa kuba kwa kyeyagalire, kyokka ensolo ezitaakolanga ku lunaku olwo nga emmere ziweebwa ekitundu kimu-kya-kubiri ku eyo gye zandifunyenga."
Newaakubadde nga zaafaabiina zityo naye era tezaasobola kukola mirimu gyonna egyali gyetaagibwa okukola.
"Ekyokulabirako, amakungula tegaagenda bulungi nga bwe gaali mu mwaka ogwayita; emisiri ebiri egyandibadde gisigiddwamu kkalati tegyasigibwa, kubanga gyali tegisambuddwa mu kiseera"
Kale nno okusinziira ku bizibu bino byonna kyali kirabika bulabisi nga ebiseera eby'omu maaso byali bya kuba bikakali.
Windimiiru yalimu leenya ataasuubirwa.
Eby'okuzimbisa byo byali bifunika. Ku ddundiro kwennyini kwaliko ekirombe ky'amayinja ekirungi. Mu emu ku nnyumba ezaali enkookere ku nju y'eddundiro mwali musangiddwamu omusenyu ne sseminti.
Kyokka obuzibu obwatakuza ensolo emitwe bwali engeri y'okwa saamu amayinja okugatuusa ku kigero ekyetaagibwa.
"Kyalabika nga tewaali ngeri ndala eyali esoboka okulyebulamu amayinja gano wazira okukozesa ensuuluulu n'agatayimbwa agazito. Kyokka olw'obutasobola kwetengerera ku magulu gaazo abiri ag'emabega, ensolo zaali tezisobola kukozesa byuma bino."
Wiiki eziwerako zaamala kukulugguka ekirowoozo ekituufu ne kiryoka kijjira emu ku nsolo kyali okukozesa amaanyi g'obwewanattuzi. Wansi mu kirombe mwalimu agayinja agaanenewala ne gakamala bumazi
"Ensolo zaagagombangamu emigwa ne zigasikayo zonna wamu, ente, embalaasi, endiga, n'ensolo endala yonna eyali esobola okukwata omugwa(oluusi n'oluusi nga embizzi nazo zeenyigiramu). Zaagasikanga mpolampola okugatuusa waggulu ku mugo gw'ekirombe, olwo.nno ne zigata ne gayiringita;bwe gaakoonagananga n'amalala agaabanga gasigadde wa wansi mu kirombe ne galyoka gabejjukabejjuka."
Ago agaabanga gabejjuse bejjuse gatyo tegaabanga mazibu kusomba.
Embalaasi zaagasikanga mu bigaali. Endiga zaasikanga limu limu. Yadde Miriyeeri ne Bennyameni
Ekyeya okugenda okuggwaako nga waliwo amayinja agamala era n'omulimu gw'okuzimba nga gutandise wansi w'obukulembeze bw'embizzi.
Kyokka omulimu gwali gwa kasoobo ate nga gwa kwereega.
"Enfunda nnyingi nga kitwala olunaku lulambirira okusika oguyinja ogumu okugutuusa waggulu ku mugo gw'ekirombe, ate oluusi bwe baagusindikanga okuddayo wansi mu kirombe nga tegwatika."
Tewaali kyali kisoboka kukolebwa nga Bokisa taliiwo.Yafanana okuba n'amaanyi agasinga ag'ensolo zonna nga ozigasse wamu
"Ensolo bwe zeesanganga nga oguyinja guzisumattukako guziwalula okuziserengesa ku kayiringito ka kaamusulike, Bokisa ye yazijunanga. Yeekakaabiririzanga ku mugwa n'asika oguyinja okugutuusa ku ntikko"
"Nga tolema kumwagala okumulaba nga asiitaanira ku kayiringito yinsi ku yinsi, afunvubizza ebinuulo ku ttaka, awuukeera nga n'entuuyo zimubembye ku mubiri."
"Oluusi nga Kiroova amulabula aleme kwekakaabiriza atyo, kyokka nga kwali kufuuyira mbuzi mulere"
"Eῃῃombo ze ebbiri, ""Nja kukola nnyo n'okusingawo"" ne ""Napoliyaane bulijjo mutuufu,"" nga zimala okumuvvuunusa buli kizibu ekyabanga kibaluseewo"
N'okukola yakola entegeka endala ne sseggwanga emuzuukusenga nga ebulayo bisatu-bya-kuna mu kifo ky'ekimu-eky'okubiri eky'essaawa nga ensolo endala tezinnazuukuka.
"Mu biseera bye eby'eggandaalo, kati ebyali bifuuse eby'empambiiro, yagendanga bwa ppeke ku kirombe n'akimayo entuumo y'amayinja n'agakulubbya okugatuusa ku kifo kya windimiiru nga tewali n'omu amusudde mukono."
"Mu kutwalira awamu ensolo tezaayisibwa bubi okuyita mu kyeya kyonna,newaakubadde nga emirimu gyazo gyali gyeyongedde okuba emikakali."
"Emmere gye zaalyanga teyali nnyingi okusinga nga bwe yabanga mu biseera bya Mukote, sso nno nga ate teyakendeera. Ekyo kubwakyo tekyali kibi nnyo, kasita kati zaali tezikyaliisa luggube lw'abantu abataano abagabanguzi batyo"
"Ekyokulabirako, emisiri gyakoolwanga mu ngeri Mukote ne basajja be gye batandiyinzizza na kufumiitiriza."
"Ekirala, okuva ensolo bwe zaali zitakyabba, kyali tekikyetaagisa kukomera nnimiro okuva ku ttale ensolo gye zaaliranga omuddo. Mu ngeri ye emu kyali tekikyetaagisa kuddaabiriza nzigi n'enkomera. Kyokka byo ebizibu tebyalema kubaawo, n’ebintu ebimu ne bitandika okukeewa."
"Gamba waaliwo ekkekwa ly'ebintu nga amafuta g'ettaala, emisumaali obugwa, obusukuuti bw'embwa, n'ebinuulo by'embalaasi, byonna ebyali bitakolebwa ku ddundiro"
"Gye bujja waali wajja kubaawo obwetaavu bw'ensigo, ebigimusa ebitabule, ebikozeso eby'engeri ezitali zimu, n'ebyuma bya windimiiru."
Tewali yali amanyi ebintu bino byonna gye byali ow'okuva.
"Olwali olwo ku Sande nga ensolo zikmῃῃaanye okulagirwa eby'okukola, Napoliyaane n'alangirira enkola empya"
"Okuva ku olwo n'okweyongerayo Eddundiro lya Bawansolo lyali lya kusuubulagananga n'amalundiro agaali galyetoolodde. Ekigendererwa tekyali kukola magoba wabula okulisobozesa okufuna ebintu bye lyali lyetaaga ennyo , n'okusingira ddala eby'okukozesa ku windimiiru."
"Noolwekyo yali ategeka okutunda entuumo y'omuddo omukalu n'ekitundu ky'eῃῃano ey'olukungula lw'omwaka ogwo. Ensimbi ezaali ez'okuvaamu bwe zitandiweze, olwo nno nga atunda ku magi kati agaali ennyo ku katale e Lingitoni"
"Yagamba nti enkoko zaali zisaanye okwaniriza entegeka eno, nga kwe kwali okwegaanyisa kwazo ku lwa windimiiru"
Nate ensolo zaafaanana okutaataaganyizibwa mu birowoozo
"Obutakolagananga n 'abantu mu ngeri yonna, obuteetabanga mu byabusuubuzi, obutakozesanga nsimbi bino si by'ebimu ku biteeso ebyayisibwa mu Lukiiko olubereberye nga Mukote amaze okufuumuulwa?"
Ensolo zonna zaali zijjukira nga bwe zaayisa ebiteeso eby'engeri eno; oba zaalowooza nti zaali zikyabijjukira.
"Embizzi envubukaennya ezaawakanya eky'okudibya Enkiiko zeegogonola nate zibeeko kye zoogera, kyokka byazibulira ku matama embwa bwe zaaziboggolera mu ngeri ey'entiisa"
"Mangu ago endiga zaakoleeza akayimba ""Amagulu ana malungi, amagulu abiri mabi!"" Olwo akavuyo ne kaggwaawo."
Mudda lya byonna Napoliyaane yasitula ku kirenge kye okuwenya ku ndiga zisiriikirire. Yalangirira nga bwe yali amaze okukola entegeka zonna ezaali zeetaagibwa.
Kyali tekyetaagisa ensolo yonna okutuukirira abantu. Ye mwene ye yali ow'okutwala obuvunaanyizibwa obwo.
"Yali amaze okulonda Mw. Wampa, munna mateeka eyabeeranga e Lingidoni okukola nga kayungirizi w’Eddundiro lya bawansolo n’ensi ey’ebweru. Yali wakujjanga ku ddundiro buli lwa Bbalaza okuweebwa ebiragiro."
"Napo­liyaane yakomekkereza okwogera kwe n'okuleekaanira waggulu nga bulijjo nti ""Eddundiro lya Bawansolo Liwangaale!"" Oluvannyuma lw'okuyirnba'Ensolo za Bulinda' ensolo zaasiibulwa"
Oluvannyuma Sikiira yayitaayita mu nsolo zonna ku ddundiro nga agezaako okuzizza emitima mu nteeko
Yazikakasa nga bwe waali watayisibwanga kiteeso na kimu ekiwera eby'okwetaba mu byobusuubuzi oba okukozesa ensimbi.
Ekirowoozo ky'ekika nga ekyo kyali tekibanganawo. Abo abaali balowooza nti kyali kibaddewo baali bateebereza buteebereza. Oboolyawo nga baali balimbiddwalimbiddwa Sinobbooli
"Kyokka ensolo ezimu zaali zikyalina okubuusabuusa. Sikiira mu bukujjukujju bwe kwe kuzookya akabuuzo kano nti,""Basseruganda, mukakasa nga bino temwaloota biroote?"
"Mulina obuwandiike bwonna obulaga nti ekiteeso ekyo kyayisibwa?"" Mu butuufu tewaali buwandiike bwonna ku nsonga eno. Ensolo kwe kumatira, n'okukkiriza ne zikkiriza nga bwe zaali ziwubiddwa"
Buli Lwabbalaza Mw. Wampa yakyaliranga eddundiro nga bwe kyali kitegekeddwa.
"Yali nnakayirigi wa musajja,nga alina enswiriri ensongovu era nga mu ndabika ddala nkucwa."
Ensolo tezaayagalanga kumulaba bw'ajja oba bw'addayo era zaafubanga okumwewalira ddala.
Kyokka tezaalemanga kwenyumiriza okulaba Napoliyaane nga ayimiridde butengerera ku magulu ge ana nga awa Wampa ebiragiro. Kino kubwakyo kya- yamba okuzikkirizisa entegeka eno empya.
Kati enkolagana yaazo n'abantu yakyukamu.
"Kyokka bo abantu tebaakendeezaako ku kuzikyawa, olw'obuggya n'enswalo okulaba nga eddundiro lyazo lyali litinta. Baali balowooza nti mu bbanga eritali ly'ewala eddundiro lyali lijja kuffuliika ne windimiiru egwe."
Bwe baabanga mu birabo byabwe eby'omwenge nga bage- zaako okumatizaganya nga windimiiru bwe yali teyinza kubandaalawo oba nga bw’etasobola kukola. Baakubanga n'ebifaana- nyi okukakasa kye boogera. Kyokka ate beesanga bwesanzi nga batendereza engeri ennungi ensolo gye zaddukanyangamu emirimu gyazo.
"Kino kyeyolekera ku ngeri gye baalekeraawo okuyita eddundiro lyazo 'Eddundiro ly'e Mandule' ne batandika okuliyita nga 'Eddundiro lya Bawansolo.' Baalekeranaawo okuwagiranga Mukote, anti nga naye eby'eddundiro yali abyeviiriddeko era nga n'okusenguka yasenguka dda."
"Nga oggyeeko Wampa, Eddundiro lya Bawansolo teryalina nkolagana na bantu balala. Weewaawo, eῃῃambo zaayitiῃῃana nga Napoliyaane bwe yali ateekateeka okukola obugulanyi ne Kingitoni ow'e Siwuudu, ne Derika ow'e Firuda - kyokka nga yali tagenda kukolagana nabo bombi lumu"
"Mu kiseera kye kimu kino embizzi mwe zaayingirira mu nju y'eddundiro ne zitandika okusulanga omwo. Ensolo nate zaafaanana okujjukira ekiteeso ekirala ekyali kiyisiddwa nga Akeegugungo kye kajje kabeewo nga kiwera okusula mu nju.Nga bulijjo, Sikiira teyasanga buzibu mu kuzimatiza nga kinonakyo bwe kyali ekikyamu."
"Yannyonnyola n'agamba nti kyali kyetaagibwa bwetaagibwa embizzi, obwongo bw'eddundiro, okubaako n'ekifo ekyesiifu mwe zikakkalabiza emirimu gyazo."
"Ekirala, kyali kituukana n'ekitiibwa ky'Omukulembeze(gye buvuddeko yali atandise okuyitanga Napoliyaane ""Omukulembeze"") okusula mu nnyumba okusinga okusula mu kisibo obusibo."
"Ate ezimu ku nsolo zaayongera okutabangulwa emitima bwe zaawulira nti embizzi tezaakoma ku kuliiranga mu ffumbiro n'okwewu- mmulizanga mu ddiiro kyokka, naye n'okusula zaasulanga mu buliri."
"Ekyo Bokisa yakivunvubika buvunvubisi nga bulijjo ne ""Napoliyaane bulijjo mutuufu."" Kyokka ye Kiroova eyalo- wooza nti yali akyajjukira ekiwero ku buliri yagenda ku nkomerero ya sitoowa awaali wawandiikiddwa Amateeka Omusanvu n'agezaako okugayungulula."
"Yasobola kusoma nnukuta emu emu kinneemu, kyokka okuzigattulula ne kumulema. Kyeyava ayita Miriyeeri."
"""Miriyeeri, nsomera Etteeka Eryokuna."
"Teriwera eky'okusula mu buliri?"""
"Miriyeeri yeekakaba n'alisoma. ""Ligamba nti 'Tewali nsolo eneesulanga mu buliri nga yeebisse essuuka,"" bw'atyo Miriyeeri bwe yayasanguza."
Kiroova yali tajjukira bulungi oba nga ddala Etteeka Eryokuna lyali lyogera ku ssuuka. Kyokka akakunkuna kaamuggwaamu kubanga kyali kiwandiikiddwa ku bbugwe
Ne Sikiira eyali ayitawo n'agabwa ge n'amuyamba okunnyonnyoka ensonga eno mu musana omutuufu.
"""Basseruganda, kirabika nga mwategedde dda nga kati embizzi bwe zisula mu nju? "
Lwaki nedda?
Ka nsuubire nti mubadde temulowooza nti waliwo etteeka lyonna eriwera obuliri.
Obuliri kitegeeza ekifo kyonna ekisulwamu
Entuumo y'omuddo omukalu mu kisibo ebalibwa nga obuliri.
"Etteeka liwera ssuuka zokka, kubanga zo ezo magezi ga bantu."
Essuuka twaziggyeeko ku buliri. Twebikka bulangiti zokka. 
"Ha, ziwoomesa otulo ziri!"
"Kyokka temulowooza nti twejalabya bwejalabya, basseruganda. Emirimu gyaffe egy'obwongo gitwetaagisa okusula obulungi. Tewali n'omu ku mmwe, basseruganda, eyandyagadde tusule obubi. Tewali n'omu ku mmwe eyandyagadde tukaye ekyenkanidde awo tube nga tetukyasobola na kutuukiriza buvunaanyizibwa bwaffe? Nkikakasa nga tewali n'omu ku mmwe ayagala Mukote adde?"""
"Ensolo zaamukakasirizaawo nga bwe ziteetaagira ddala Mukote, ekyo ne kiggalawo emboozi yonna ku by'embizzi okusula mu buliri."
Era tewali nsolo yonna eyeemulugunya bwe kyalangi­ rirwa nti kati embizzi zaali zakuzuukukanga kikeerezi kya ssaawa nnamba okukira ensolo endala.
"Mu kiseera ekyaddirira ekyeya ensolo zaali zikaye, kyokka nga nsanyufu."
"Omwaka ogwo gwali muzibu. Emmere mu byagi yali ekeeye, kubanga emu ku yo yali etundiddwa. Si nsonga. Kasita ensimbi zaali zigenda ku windimiiru."
Kati windimiiru yali etuuse mu makkati. Oluvannyuma lw'amakungula obudde bwakaaluuka okumala ekiseera kiwanvuko. Ensolo zaaka bassana nnyo okusinga nga bwe zaali zikoze. Zaabeteggeranga muno na muli n'agayinja ku mitwe obudde zzibi.
Bokisa ye nga oluusi azuukuka amatumbi-budde n'akolayo essaawa nga emu oba bbiri nga omwezi bwe gumumulisa.
Mu biseera byazo eby'eggandaalo ensolo nga zitera okulebbalebba okwetooloola windimiiru enfunda eziwera nga bwe zeenyumiikiririza obugumu n'obutereevu bwe zeenyumiikiririza obugumu n’obutereevu bwa bbugwe waayo. Zaawuniikirira nga nazo zaali zisobola okuzimba ekintu ekyeyagaza nga ekyo
Mukadde Bennyameni ye yekka atajjumbira windimiiru era atalina kye yagyogerako wazira okugamba nga bulijjo nti endogoyi ziwangaala nnyo.
Omwezi gwa Mukulukusa gwali gwa nkuba n'omuyaga mungi
"Amazzi amangi gatyo gaagootaanya nnyo omulimu gwa windimiiru. Gaazibuwaza by'ensomba y'omusenyu, n'okuzimba kwennyini ne kuyimirizibwamu."
"Mudda lya byonna omuyaga mawuuno gwakunta ekiro ekimu enju z'oku ddundiro ne zikankan, n’amategula agawera ne gabambuka ku sitoowa"
Enkoko zaatandika okukokkolya kubanga zonna wamu zaal i ziroose mbu nga ziwulidde omusinde gw'emmundu nga guvugira mu bbanga eryali lyesuddeko ku ddundiro
Enkeera nga ensolo zivudde mu bisibo byazo kyazivaako okusanga nga omulongooti guli wansi ku ttaka nga n'ogumu ku miti eminene emmanga mu musiri gw'ebibala gwali gusiguse mu ttaka n'emirandira gyagwo gyonna.
Ate mangu ddala ensolo zonna zaakuba omulanga ogw 'omwanguka.
Zaali zirengedde ekitalo ssebitalo.
Windimiiru yali ebyabyatadde ku ttaka!
Zonna n'omwoyo gumu zaawenyuka okwolekera windimiiru.
"Ku luno ne Napoliyaane ataateranga kuseguka mu kifo yagabattuka lutaliruno era okugenda okwejjuukiriza nga ye musaale ku windimiiru. Ddala, windimiiru yali ku ttaka nga n'amayinja agaali gazitawaanyizza gatyo nga gamansusemansuse."
"Eky'okwogera kyazibula , ne ziyimirira buyimirizi nga zitunudde mulolo."
"Napoliyaane yatandika okwebuga muno na muli, nga bw'agenda awunyiriza ku ttaka. "
"Yatugga omukira gwe,akabonero akaali kalaga nti yali alowooza nnyo. Yayimirira mbagirawo, nga ali nga alaga nti yaliko kye yali azudde."
"""Basseruganda,"" bw'atyo bwe yatandika mu ddoboozi erya wansi, ""mumanyi akoze kino?"
"Mumanyi omulabe eyazze ekiro n'asuula windimiiru yaffe?"""
"Teyalinda kumwanukula. Yeeyanukula yekka, nga abwatuka nga laddu nti ""SINOBBOOLI!"
"Sinobbooli y'akikoze. Mu ffutwa ery'ekitalo yasoonoose ekiro mu ttumbi n'azikiriza omulimu gwaffe ogututwalidde omwaka omulamba. Kye yag'enderedde kwe kuzza entegeka zaffe emabega, n'okwesasuza ekiruyi kye ky'alina olw'okumufuntula kwe twamufuntulamu"
"Basseruganda, nga nsinziira mu kifo kino kyennyini ku ssaawa eno yennyini nsalira Sinobbooli ekibonerezo eky'okufa."
"Oyo yenna anaasobola okumukwata ajja kutikkirwa ekitiibwa ky'Obwannamige w'Ensolo ow'Olubu Olwokubiri. Ate oyo anaamukwata nga mulamu ajja kuweebwa ekidoma ky'emmere musera!"""
Ensolo zeesisiwala nnyo okuwulira nti Sinobbooli naye yali asobola okukola ebikolwa eby'enziro nga bino.
Zaasunguwala nnyo n'okutandika ne zitandikirawo okusala amagezi ag'okumukwata singa kaliba kamutanze n'ayitako ku ddundiro.
Kumpi mu kiseera kye kimu ekyo enkuyiro z’ebinuulo by'embizzi yazuulwa akabanga mpawekaaga okuva ku katunnumba okwali windimiiru.
"Yali erondooleka ebbanga lya yaadi ntono ddala, kyokka nga erabika ng’eyali eyolekera ekituli ekyali mu lukomera ."
Napoliyaane yagiwunyirizawunyiriza n'oluvannyuma n'alangirira nga bwe yali eya Sinobbooli. 
Yawa ekirowoozo nti kabekasinge nga Sinobbooli yali afulumidde ku ludda lw'e Siwuudu.
"""Tewakyali kye tulinda, basseruganda,"" Napoliyaane bw'atyo bwe yatandika okwogera nga ensolo zimaze okwetegereza enkuyiro."
"""Tulina emirimu mingi egitulindiridde."
"Enkya eno yennyini tuteekwa okutandika okuzimba windimiiru eno obuto. Ne mu biseera eby'obutiti kati ebibindabinda tetujja kulekeraawo kuzimba,ka bube bwa nkuba oba bwa mukalwe."
Kalinkwe ono tujja kumulaga nga bw'atasobolera ddala kwabuluza ntegeka zaffe mu ngeri eya layisi atyo.
"Mujjukire kino, basseruganda, nti entegeka zino tezisaanye kukyusibwamu n'akatono. Omulimu guteekwa okumalirizibwa mu kiseera kyennyini kye twewa nga tugutandika."
"Kale, basseruganda, tewali kudda nnyuma. Tugende tutandike. Windimiiru ewangaale ! Eddundiro lya Bawansolo liwangaale"
Ebiseera eby'obutiti byabijja nnyo.
"Kibuyaga yakunta,
n’omuzira ne gugwa obutasalako okutuusiza ddala mu mwezi gwa
Mukutulansanja."
"Kyokka zo ensolo zaakola butaweera omulimu
gwazo ogw'okuzimba windimiiru obuto. Zaalafuubana nnyo zityo nga zimanyi nti ensi ey'ebweru yali ezisimbye amaaso era
nti abantu olw'ekiniga kyabwe kye baalina tebandiremye kusanyuka singa zaalemwa okumaliriza windimiiru mu kiseera ekiragaane."
"Olw'enge zaabwe abantu baatandika okwewugguusa mbu Sinobbooli si ye yali amenye windimiiru. Baabejjereza
mbu bbugwe waayo yalina omubiri gwa luwewere; mbu kino kye kyagisuula."
"Ensolo kino tezaakikkiriza. Kyokka zaasa- lawo okuzimba bbugwe ow'omubiri oguweza ffuuti ssatu nna- mbirira mu kifo kya yinsi ekkumi n’omunaana nga bwe zaali 
zizimbye mu kusooka. Kino nno kyazeetaag isa okukuῃῃaanya entuumo z'amayinja nnyingi nnyo okusinga ku gezaalinawo."
Okumala ekiseera kiwanvu ebirombe by'amayinja byali bifumbekedde omuzira omukwafu ennyo. Tewali kyali kisoboka kukolebwa okutuusa nga omuzira gumaze okusaanuuka.
. Okutwalira awamu emirimu gyali mikakali nnyo. Ebiseera ebisinga obungi nga ensolo zitintima olw'obutiti ko n 'okusakatwa enjala. Embeera eno yaserebya nnyo essuubi lyazo.
Bokisa ne Kiroova be bokka abataakeῃῃentererwa yadde okuggwaamu essuubi.
"Nga agezaako okuzizzaamu amaanyi, Sikiira yatandika okuyeeyanga mu big ambo ebiseeneekerevu okuzaama kye yayita essanyu n'eki- tiibwa mbu ebiva mu buweereza ne mu mirimu. Kyokka amaanyi
ga Bokisa n 'ῃῃobo ye eya ""Nja kukola nnyo n 'okusingawo"" bye byasinga okuyamba mu kuzza mu nsolo endasi n'essuubi."
Mu mwezi gwa Gatonnya emmere yakeewa nnyo.
"Omugabo gwa
kasooli ogwa buli lunaku gwakendeezebwako. Kyalangirirwa nti omugabo gwa lumonde ogw'enjawulo gwe gwali ogw'okudda mu
kifo kya kasooli."
"Ebyembi, kyazuulwa nga lumonde eyali asinga obungi yali ayonooneddwa omuzira. Ebinnya mwe yali akukuliddwa byali tebibikiddwako ttaka limala."
"Ekyavaamu ye lumonde asinga obungi okuwutta, era mutono nnyo ku eyasigalawo eyali aky'aliika."
Oluusi nga ennaku zeekulungula nga ensolo tezirabye ku kezizza ku mumwa - wozzi ebisasiro. Kata zife ziggweewo.
Kyali kyetaagisa embeera y'ensolo eno okugikisa abantu.
Anti bukya windimiiru egwa baali bazzeemu okulaalaasa eῃῃambo ez'obulimba ku Ddundiro lya Bawansolo.
"Baddamu okubunya olugambo mbu ensolo zaali zifa enjala n'endwadde, era
mbu nga zineneῃῃana lutata, ko n'okutta n'okulya abaana baazo."
"Napoliyaane yamanya nti singa ebintu bino bimanyika ebweru w'eddundiro ebyandivuddernu tebyandibadde birungi n'akamu. Kyeyava akozesa Wampa okusaasaanye amawulire agaali galaga
nga eby'endya ku ddundiro bwe byali ttereere."
"Kampegaano nga ensolo tezikkirizibwa kulaba ku Wampa bwe yabanga azze ku ddundiro; kino kyakyusibwamu. Ensolo ennondemu, naddala
endiga, zaalagirwa zeeyogezeyogezenga nga Wampa awulira nga kati emigabo gy'emmere bwe gyali gyongezeddwako."
". Ekirala, Napoliyaane yalagira amapipa ag'omu tterekero ly'emmere
gajjuzibwe omusenyu okutuuka ku mugo; era n'alagira ku musenyu okwo kumamir irweko obuwunga oba emmere ey'empeke endala yonna
eyali ekyasigaddewo."
"Buli Wampa lwe yajjanga ku ddundiro nga atwalibwa mu tterekero ly'emmere yeerolere ku mapipa
agaali gajjudde emmere n'okubooga nga gabooze."
"Yawuudiisibwanga
mu ngeri eno,naye n'atwalanga ebweru amawulire agaali
galaga nga bwe wataali bbula lya mmere ku Ddundiro lya Bawa- nsolo."
"Newaakubadde nga ebyo byali bityo kyokka omwezi gwa
Gatonnya guba gunaatera okuggwaako ne kirabika nga kyali kyetaagibwa bwetaagibwa okufuna emmere ey'empeke okuva awantu."
Mu biro ebyo nga Napoliyaane takyalabikalabika. Ebiseera ebisinga obungi nga yeekomera mu nju y'eddundiro eyakuumibwanga agabwa gali agakambwe ku buli muzigo.
"Lwe yabanga alabiseeko yabanga azze ku mikolo, kyokka nga yeebunguluddwa agabwa mukaaga agaafugulanga mu ngeri ey'entiisa buli lwe waalabikangawo ensolo endala yonna eyatanulanga okumusemberera."
"Mpegaano nga n'enkuῃῃaana z'oku Sande takyazijjamu; yawanga buwi biragiro okuyita mu emu ku mbizzi, naddala Sikiira."
Lumu ku Sande ku makya Sikiira yalangirira nga okuva olwo enkoko bwe zaali ez'okuwangayo amagi gaazo gonna.
Okuyita mu Wampa Napoliyaane yali apatanye okutundanga amagi ebikumi bina buli wiiki.
Ensimbi ezaali ez'okuvaamu zaali zakusasuliranga buwunga obwali bwetaagibwa ennyo olw'okuyimirizaawo eddundiro okutuusa ku nkomerero y’ ebiseera eby Iobutiti.
Enkoko zaapaapaaluka bwe zaawulira ekirangiriro kino.
"Zaali zaalaalikibwa dda nti kirizeetaagisa okwegaanyisa
ku gamu ku magi gaazo, kyokka zaali tezikikkirizza nti kyali kya kutuukirira."
"Kati zaali zeeteekerateekera olumaamira lwazo
olw'ekiseera ekyo. . Zeecwacwana nnyo nga n'okugamba bwe ziga- mba nti eky'okuziggyako amagi gaazo bwali butemu bwennyini."
"Nga gwe mulundi ogusoose bukya Mukote afuumuulwa 
wabalukawo engeri y'akeediimo."
"Nga zikulemberwa emiseera emito ebiri egy'olulyo lw'e Mayinoka, enkoko zeesala akajegere ne zimalirira okujeemera ekiragiro kya Napoliyaane."
Zaasalawo okwewanika ku mikiikiro gy'akasolya ne ziyimanga okwo okubiika amagi ageewanattulanga wansi ne gabetenteka.
"Napoliyaane yazaanukula mbagirawo, nga ate na buswandi."
Yalagira emigabo gy'enkoko egya buli lunaku giziggibweko mbagirawo.Singa ensolo endala yonna yeetantalanga okuwa enkoko yonna yadde akasigo akamu kati yali ya kufa.
Embwa zaalagirwa zirabe nga ebiragiro bino bigobererwa.
Enkoko zaawatanyawatanyaako ne ziguguba okumala ennaku ttaano. Oluvannyuma zaawanguka ne ziddayo mu mbiikiro zaazo eza bulijjo.
Kyokka okukkakkana nga mwenda ku zo zisudde akaba.
Zaaziikibwa mu nnimiro y'ebibala. Kyalangirirwa nti zaali zifudde lwakipumpuli.
Wampa bino teyabimanyaako. Amagi gaatwalibwanga buli wiiki nga bwe kyali kikkiriziganyizibbwa.
Ekiseera kino kyonna Sinobbooli teyawulizibwako.
"Olu gambo lwayitiῃῃana mbu yali yeekukumye ku limu ku malundiro ag'oku muliraano, Siwuudu oba Firuda."
Kati Napoliyaane yalina enkolagana nnungi n'amalundiro gano.
"Kale nno awo mu luggya waaliwo entuumo y'emiti egyali gimazeewo kumpi
emyaka kkumi ddambiira bukya akabirabira akaali awo okumpi kaali katemeddwa."
Gyali mikalu era nga gyali gifumbiddwa bulungi. Wampa yawa Napoliyaane amagezi agitunde. Kingitoni ne Derika baali bagyetaaga nnyo.
"Naoliyaane yasanga obuzibu
bwa kitalo okulondawo omu ku baami bano bombi gwe yali ow'okugiguza."
Bwe yabanga nga ali okumpi okusonjola obuguzi ne Derika ate ne kizuuka nga Sinobbooli yali abudamye ku ddundiro lye; ate bwe yabanga nga eyeekubidde ku luuyi lwa Kingitoni ne kizuuka nga Sinobbooli yali yeekukumye ku ddu- ndiro lye.
"Nga ebiseera eby'obutiti kye bijje biyite waliwo
ekintu eky'entiisa ekyazuulwa."
"Mbu Sinobbooli yeewuubanga
ku ddundiro mu nkukutu mu matumbibudde!"
Kino kyatiisa ensolo ekyenkanidde awo nti zaatandika obutatereeranga mu bisibo byazo.
Kyawanuuzibwa mbu Sinobbooli yasenseranga n'ajja ku ddundiro n'atandika okukola ebikolwa eby'ekyejo bingi.
"Mbu yabbanga
kasooli, yayiwanga amata, yayasanga amagi, yalinnyiriranga
bbeedi z'ensigo; mbu era yakeketanga enkuta ku miti gy'ebibala.
Buli lwe waabangawo ekintu kyonna ekisobye ku ddundiro nga kiteekebwa ku Sinobbooli. Eddirisa bwe lyayatikanga oba
omufulejje bwe gwazibikiranga nga tewabula nsolo eyeesowolangayo 
okulumiriza nga bwe yali erabye Sinobooli nga ajja ekiro n'abikola. Ekisumuluzo ky'etterekero ly'emmere bwe kyabulanga nga tewaba 
kubuusabuusa ku ddundiro lyonna nti Sinobbooli ye yali akisudde mu luzzi."
"Ekyewuunyisa kye kino nti ekisumuluzo ne bwe kyabanga 
kizuuliddwa wansi w’ekkutiya y’obuwunga, ensolo tezaasalangako mu 
kulumiriza Sinobbooli."
"Ente zonna zaaloopa Sinobbooli nga 
tezeesazeemu nga Sinobbooli bwe yali asensedde ebisibo byazo ekiro 
nga zeebase n'azikama."
"Emmese zaali zeefudde mukoko mu biseera 
eby'obutiti. Kyakakasibwa nga bwe zaali mu lukwe lumu ne 
Sinobbooli."
Napoliyaane yalagira wabeewo okubuuliriza ku bikolwa bya Sinobbooli.
"Nga agabwa ge gamuvaako emabega, kyokka nga gamwesuddeko akabanga, yatandika okulambula ebizimbe by'eddundiro byonna."
Buli luvannyuma lwa bigere ebibale nga ayimirira n'awunyiriza wansi nga aluubirira okuzuula obuwufu bwa Sinobbooli; mbu yali amanyi empunya yaabwo.
"Yawunyiri­ zanga mu buli kasonda n'akanyomero, mu sitoowa, mu kiraalo, mu kiyu ky'enkoko, mu nnimiro y'enva, n'azuula obuwufu bwa Sinobbooli kumpi mu buli kifo."
"Yagendanga n'akuuta ennyindo ku ttaka n'anuusa ennuusa nga ziizo eza ssinziggu n'alyoka abwatuka mu ddoboozi ekkaali nti, ""Sinobbooli! Abadde wano!"
"Mmuwunyirizza bulungi!” Agabwa gaaziranga kuwulira kigambo ""Sinobbooli"" ne galyoka gafugula mu ngeri ey'entiisa nga eno bwe gasinika n'enzinyo."
Ensolo zaatya nnyo.
"Kyazirabikira nga Sinobbooli eyali
engeri y'omuzimu, nga ali buli wantu era nga azoolekezza
obubi obwa buli ngeri."
Lumu mu biseera eby'olw'eggulo Sikiira yazikuῃῃaanya wamu. Nga yenna ekkabyo limutimbye mu maaso yazitegeeza nga bwe yalina amawulire amabi okuzimanyisa.
"”Basseruganda!"" bw'atyo Sikiira bwe yatandika nga 
aleekaanira waggulu kyokka nga alabika alimu entengero. ”Waliwo eky'entiisa ekizuuliddwa."
"Sinobbooli yeetunze ewa Derika ow'e Firuda, ate nga Derika y'omu oyo ateekateeka okutulumba atunyageko eddundiro lyaffe."

"Kyokka waliwo amawulire amalala amabi okusinga ne ku ago. . Mpegaano tubadde tulowooza nti obujeemu bwa Sinobbooli busibuka ku mampaati ge na ku kuluvuwalira bukulu. Twali basobya, basseruganda."
Ensonga yennyini mugirnanyi?
Okuviira ddala ku ntandikwa Sinobbooli yali mu lukwe ne Mukote!
Yali mbega wa Mukote okuviira ddala kuntandikwa.
Kino kikakasibwa ebiwandiiko bye yaleka bye twa- kazuula.
"Basseruganda, kino kitwoleka ebintu bingi."
"Temujju- kira engeri gye yagezaako - eky'omukisa omulungi n'atayitamu- okutuwanguzisa n'okutuzikirizisa mu Lutabaalo lw'oku Kiraalo?"""
Ensolo zaakubwa encukwe ey'ekitalo.
Ebigambo Sikiira bye yali annyonnyodde byali bibi n'okukira eby'okuzikirizibwa kwa windimiiru.
Kyokka kyazitwalira eddakiika nga tezinnabi- tegeerera ddala.
"Zonna zajjukira, oba zaalowooza nti zaali zikyajjukira, nga bwe zaalaba Sinobbooli bw'atala mu maaso gaazo mu Lutabaalo lw'oku Kiraalo. Zajjukira engeri gye yazikumaakumangamu ne bwe yazizzangamu amaanyi ekiseera kyonna. Zajjukira nga bw'atadda mabega ne bwe yali nga amaze okula- sibwa amasasi mu mugongo. Amasasi gaaviira ddala mu mmundu
ya Mukote."
Mu kusooka zaakaluubirirwa nnyo okulaba ebikolwa bya Sinobbooli bino byonna eby'obuzira we byatabaganira n'e- ky'okuba mbega oba nnabyewanga wa Mukote.
Yadde Bokisa ataa- teranga kubuuza bibuuzo ku luno byamusobera.
"Yagalamira
wansi ne yeebakira ekinuulo kye eky'omu maaso, n'azibiriza,
ne yeekakaba nnyo okusengeka ebirowoozo bye."
"Ddaaki Bokisa yeevaamu n'agamba nti, ""Nze ebyo sibikkiriza."
Sinobbooli yalwana masajja nnyo mu Lutabaalo lw'oku Kiraalo.
Nze namulaba n'agange.
"N'okumwambaza tetwamwambaza omudaali gwa 'Nnamige w'Ensolo Olubu Olusooka' amangu ddala nga olutabaalo lwakaggwa?"""
"""Sseruganda, eyo ye nsobi gye twakola."
"Kubanga kati tumanyi - kiri na mu buwandiike mu biwandiiko bye twakazuula - nga mu butuufu yali agezaako kutusuula mu matigga."""
"""Naye nga yatuusibwako ebisago?"" bw'atyo Bokisa bwe yagezaako okujjukiza Sikiira.""Fenna twamulaba bw'atiiriika omusaayi."""
"""Ekyo kyali mu ntegeka yaabwe!"" Sikiira bw'atyo bwe yamwanukula nga aleekaanira waggulu."
"""Essasi lya Mukote lyamuyita ku ngulu ku lususu."
Kino kiwandiike mu mukono gwe gwennyini. Singa obadde omanyi okusoma nandikikulaze n'okye­ somera ggwe kennyini.
"Olukwe lwali nti Sinobbooli yali wa
kuwa ekiragiro tudduke, eddundiro tulirekemu omulabe."
"Kaabula kata olukwe luyitemu - nnyinza n'okugamba, basseruganda, nti lwandiyiseemu - singa teyali Omukulembeze waffe omuzira, Sse­ ruganda Napoliyaane."
Temujjukira nga mu kiseera kyennyini Mukote ne basajja be kye baatuukiramu mu luggya Sinobbooli yakyuka n'adduka nga ensolo endala zimugoberera?
"Era temujjukira nga mu kiseera ekyo kyennyini kumpi nga ensolo zonna zitekemuse era nga kyali kirabika nga omulabe eyali atulinnye ku nfeete, Sseruganda Napoliyaane yeesowolayo bulekwe nga aleekanira waggulu nti 'Omuntu Afe!' n'asogga amannyo ge mu kugulu kwa Mukote?"
"Ekyo temukyakijjukira, basseruganda?"" Bw'atyo Sikiira bwe yalombojjanga,nga bw'abuukabuuka nga ttena."
Nga Sikiira amaze okulombojja obulungi bw'atyo eby'o­ lutabaalo kati ensolo zaafaanana okuba nga ezijjukira obulungi ebyaliwo.
"Ekikulu, zajjukira nga mu kiseera ekya nsale­ ssale Sinobbooli yakyuka adduke."
Kyokka ye Bokisa yasigalamu akakunkuna.
"Mudda yagamba nti, ""Sikkiriza nti Sinobbooli yali mu lukwe ku ntandikwa."
Bye yakola oluvannyuma byo birala nnyo.
"Naye nzikiriza nti ku Lutabaalo lw'oku Kiraalo yali sseruganda mulungi."""
"""Omukulembeze waffe, Sseruganda Napoliyaane,"" Sikiira yatandika okulangirira mu ddoboozi erikakkamu kyokka nga linywevu, ""akyogedde kaati - kaati, sseruganda, nti Sinobbooli yali muntu wa Mukote okuviira ddala ku ntandikwa - ddala,
kuva dda nga n'Akeegugungo tekalowoozebwanganako."""
"""Awo nno, ekyo kya njawulo!"" Bokisa bwe yagamba. ""Bwe kiba nga Sseruganda Napoliyaane bw'atyo bw'agamba, kiteekwa okuba ekituufu."""
"""Ogwo gwe mwoyo omutuufu, sseruganda!"" Sikiira bwe yamuddamu, kyokka nga mu kiseera kye kimu amusudde oluuso olubi ennyo."
"Yasituka okugenda, ate n'ayimiriramu n'agamba nti: ”Ndabula buli nsolo yonna ku ddundiro lino okutunula enkalirize."
"Tulina ensonga ezimala okutulowoozesa nti waliwo bannabyewanga ba Sinobbooli abeegazaanyiza mu ffe wano wennyini!"""
Waayitawo ennaku nnya zokka Napoliyaane n’ayita ensolo zonna zikuῃῃaanire mu luggya mu budde obw'olw'eggulo.
"Nga zonna zikuῃῃaanye Napoliyaane yakukunuka mu nju y'eddundiro nga ayambadde emidaali gye gyombi (kuba gye buvuddeko yali yeewadde ebitiibwa 'Nnamige w'Ensolo Olubu Olusooka' ne 'Nnamige w'Ensolo Olubu Olwokubiri'), n'agabwa ge omwenda nga geeswantira mu maaso ge nga eno bwe gafugula mu ngeri eyakuba ensolo endala zonna ekitengo."
Zonna zaatokooterera mu bifo byazo nga zimanyi nti waliwo eky'entiisa ekyali kigenda okubaawo.
"Napoliyaane yayimirira busimbalaala n'ayandaaza ekibiina
ky'ensolo kyonna. Oluvannyuma yagegengerera waggulu."
"Amangu ago agabwa gaabuukayo ne gakwata embizzi nnya ne gazikulula
okuzituusa awaali Napoliyaane nga gazirumye amatu."
Amatu g'embizzi gaali gatiiriika omusaayi. Agabwa bwe gaalega ku musaayi guno ne gaba nga agagudde eddalu.
Nga ensolo endala zonna zaanaamiridde asatu ku go gaabuukira Bokisa.
"Bokisa bwe yagalaba nga gajja gy’ali n’asitula 
ekinuulo n'anyigiririza erimu ku go ku ttaka."
"Lyawoloma bya kitalo, nga eno bwe lisaba lisaasirwe.
Amalala abiri gawenyuka lutaliruno, 
nga n'emikira gagifundikiridde wakati mu magulu gaago."
"Bokisa yatunuulira Napoliyaane nga ali nga amubuuza eky'okukola: oba eribwa alibetente life,nantiki alireke ligende."
"Napoliyaane yeekaamwana 
nnyo, n'amulagira alite mangu. Bokisa yalita ne lyemulula nga ligenda liwoloma."
Kati akayoogaano kaali kakkakkanye.
"Embizzi ennya zaali
zirinda kiddirira nga bwe zikankana."
Awo nno Napoliyaane kwe kuziragira zejjuse emisango gyonna gye zaali zizzizza.
Embizzi ezo ze zimu ezaali ziwakanyizza Napoliyaane bwe yawera Enkiiko z'oku Sande.
"Awatali na kulandagga, zaayatula nga bwe zaali zikolagana ne Sinobbooli mu bubba, nga bwe zaali zikolaganye naye mu kusuula windimiiru, era nga bwe zaali zitegeeraganye naye okuwaayo Eddundiro lya Bawansolo eri Derika."
Zaagattako na kino nti Sinobbooli yali azibbiddeko mbu nga bwe yali mbega wa Mukote okuva edda.
Olwamaliriza ebigambo ebyo agabwa ne gazigwako kiyiifuyiifu ne gazitugumbula. Mu ddoboozi erijjudde obuswandi Napoliyaane yabuuza oba nga waaliwo ensolo endala yonna eyalina eky'okwejjusa.
Enkoko essatu ezaali zikulembedde zinnaazo mu keediimo k'eby'amagi zeesowolayo ne zitegeeza nga Sinobbooli bwe yali azirabikidde mu kirooto n'azifukuutirira zijeemere ebiragiro bya Napoliyaane.
Nazo zaatambwa.
Oluvannyuma embaata yeesowolayo nayo ne yejjusa nga mu lukungula olwayita bwe yali ekwese eminwe gya kasooli mukaaga n'egirya yokka ekiro.
"Ate endiga yejjusa nga bwe yali ennyadde mu kyeserero;
n'endala bbiri zeejjusa nga bwe zaali zisse endiga ennume eyali empagizi ya Napoliyaane kayingo - mbu zaagiddusa okugyetoolooza enkoomi y'ebisasiro sso nga yalina yegu."
Zonna zaatambwa mbagirawo.
"N'endala zejjusa era nazo ne zitambwa okutuusa entuumo y'emitulumbi lwe yawera awo mu maaso ga Napoliyaane, era nga n'ekifo kyonna kiwunya ensanke - ekintu ekyali kitawulirwangako bukya Mukote afuumuulwa."
"Ebyo nga biwedde, ensolo ezaawonawo, nga oggyeko embizzi n'embwa, zaasottoka ne zigenda luliri."
Zaali nna- kuwavu ebitagambika.
Zaasoberwa mu kusalawo ekyali kisinga okwesisiwaza - obubi bw'ensolo ezeekobana ne Sinobbooli oba engeri ey'obukambwe gye zaabonerezebwamu.
"Mu biseera ebyayita nga ensolo tezinneenunula waabangawo ebikolobero by'okuyiwa omusaayi nga bino ebyesisiwazanga. Naye bino byasukkirira, era nga ekyabisukkiriza kwe kuba nti ensolo ze zaabikola ensolo zinnaazo."
Bukya Mukote agobwa waali tewabangawo nsolo etta ginnaayo.
"Waali tewabangawo yadde emmese emu eti ettibwa. Ensolo zaalinnyalinnya akatunnumba windimiiru kwe yali. Zeekomomma wamu, mpozzi zitere zifune ku kabugumu. Zonna zaaliwo: Kiroova, Miriyeeri,Bennyameni, ente, endiga, ekibi- nja ky'embaata n'enkoko - zonna, wazira kkapa eyali ebuzeewo nga Napoliyaane tannayita lukuῃῃaana."
Okumala akaseera tewali nsolo n'emu eyayogera.
"Bokisa yekka ye yali ayimiri- dde, nga ayengeterera awo mu kifo kimu nga bw'awujja emboobo ye enzirugavu, ko n'okwewunuunya n'okutolotooma."
"Yalwa edda n 'agamba bw'ati:
""Kino sikitegeera butegeezi. Sandikikkirizza nti ebintu nga bino biyinza okugwawo ku ddundiro lyaffe."
Wateekwa okubaawo ekisobu ku ffe kinnoomu.
Nze nga bwe ndaba eky'okukola kwe kukola ennyo n'okusinga nga bwe tubadde tukola.
"Okuva leero n'okweyongerayo nja kuzuukukanga nga ekyabulayo essaawa nnamba."""
Olwamala ebyo n'agubagguba nga ayolekedde ekirombe ky'amayinja.
"Nga atuuseeyo yakuῃῃaanya entuumo z'amayinja bbiri. Yazisika okuzituusa ku windimiiru, oluvannyuma n'agenda yeebaka."
"Ensolo zaawemberera Kiroova, kyokka nga tewali n'emu
eyogera."
Ku katunnumba waggulu gye zaali nga ziraba bulungi
"Eddundiro lya Bawansolo lyonna - ettale lyonna okutuukira ddala ku luguudo olunene, ennimiro y'omuddo gw'ente, akabi- rabira, ekyeserero, emisiri gy'eῃῃano kati eyali eggumidde obulungi, ko obusolya bw'ebizimbe by'eddundiro obumyufu nga omukka ogweranzeranze gusoonooka okuva mu kkimune."
Ebiseera byali bya lwagguloggulo nga bitangaavu bulungi.
Omuddo n'obukomera byali bitangalijja nnyini biti olw'omusana ogwali gubyakako.
Eddundiro lyali terirabikangako bulungi lityo - ate ensolo zeewuunya bwe zajjukira nga kati lyonna lyali lyazo.
"Ye Kiroova ebiyengeyenge byamuva ne mu maaso
bwe yabungulula amaaso okwetooloola eddundiro lyonna."
"Singa yali asobola okwatula ebirowoozo ebyali bimukoota, mpozzi yandigambye nti kino ensolo sikyezaagenderera bwe zaasalawo
okwetakkuluza obufuge bw'omuntu."
"Ettemu n'ebikangabwa si bye
zaali zeesunga okulaba nga Mukulu Majoola amaze okuzikoleezaamu omwoyo gw'akeegugungo."
"Ye nga Kiroova, ekifaananyi kye yalina ku biseera eby'omu maaso kyali eggwanga ly'ensolo ezinunuddwa okuva mu njala n'embooko, nga zonna zenkanankana, nga buli emu ekola nga amaanyi gaayo we gaakomanga, nga ez'amaanyi zirabirira ennafu mu ngeri y'emu nga bwe yali alabiridde obubaata obuto bwe yabubunguluza okugulu mu kiro Majoola mwe yayogerera."
"Kyokka ate kati, olw'ensonga zaatannyonnyoka, zaali zituuse mu kiseera mwe zaali zitakyayinza kwogera biziri ku mwoyo; nga agasegula g'embwa gataayaaya buli wantu; nga ziraba zisseruganda zinnaazo zitugumbulwa mu ngeri eyeesisiwaza oluvannyuma lw'okwejjusa ebisobyo ebibi bityo."
Kiroova teyalina birowoozo bya bwewagguzi wadde obujeemu mu mutima gwe.
Yali amanyi nti newaakubadde nga embeera yali etuuse awo naye teyali mbi kwenkana ya mirembe gya Mukote. Mu ngeri yonna yalaba obwetaavu bw'okukola kyonna ekisoboka okuziyiza okudda kw'omwana w'omuntu.
"Ne bwe kyandibadde ki oba ki yye yali wa kuba mwesigwa, nga mukozi munyiikivu,nga agondera ebiragiro byonna ebimuweebwa, era nga akkiriza obukulembeze bwa Napoliyaane."
Kyokka era nga yye n’ensolo endala si bye zaasuuubira era si bye zaatakabaniranga.
"Bino si bye byazizimbisa windimiiru, era si bye byazikubisisa amasasi ga Mukote."
Bino bye byali ebiriwoozo bye newaakubadde nga yabulwa ebigambo ebibinnyonnyola obulungi.
"Ddaaki, yatandika okuyimba 'Ensolo za Bulinda' ludde
mu kifo ky'ebigambo ebyali bimulemye okusonda."
"Ensolo endala ezaali zimwebunguludde nazo zaamwegattako ne ziruyimba emirundi esatu; zaaluyimba mu maloboozi amaseeneekerevu mu nnaku ey'ekitalo, era mu ngeri gye zaali zitaluyimbangamu."
Mangu ddala nga zaakamal okuluyimba omulundi ogw'oku- satu Sikiira n'agoba bumale nga awerekeddwako embwa bbiri. Yalabika okuba n'ensonga enkulu ze yali azze okuzimanyisa.
Yalangirira nti okusinziira ku kiragiro kya Sseruganda Napo- liyaane oluyimba 'Ensolo za Bulinda' lwali luwereddwa.
Okuva kati n'okweyongerayo tewali yali akkirizibwa okuluyimbanga.
Ensolo zeesisiwala nnyo.
"""Lwaki?"" Miriyeeri yayagala okumanya"
"""Terukyetaagibwa, sseruganda,"" bw'atyo Sikiira bwe
yamuddamu mu ddoboozi eryali lijjudde obuyinza."""
Ensolo za Bulinda' lwali luyimba lwa Keegugungo.
Akeegugungo kaatuukirira dda.
"Okutambibwa kwa bannabyewanga eggulo lya
leero kye kibadde ekikolwa eky'akamalirizo."
Abalabe baffe ab'ebweru n'ab'omunda baawangulwa.
Mu 'Ensolo za Bulinda' twali twoleka okwesunga kwe twalina okw'ebiseera eby'omu maaso ebirungi okukira ebyo ebyayita.
"Ebiseera ebyo bye twegazaanyizaamu kati. Mu mazima ddala oluyimba luno terukyalina makulu."""
"Newaakubadde nga zaali zitidde naye oboolyawo nga
ezimu zandyemulugunyizza. Kyokka mu kiseera ekyo kyennyini endiga we zaatandikira okwana okwa bulijjo nti ""Amagulu ana malungi, amagulu abiri mabi"" okumalira ddala akaseera. Mu ngeri eno zaggalirawo ddala ebyandibadde bibuuzibwa byonna."
Noolwekyo 'Ensolo za Bulinda' terwaddayo kuwulirwa nate.
"Mu kifo kyalwo Minimusi, omutontomi, yayiiyaayo olulala nga lugamba nti:"
"Ddundiro lya Bawansolo, Ddundiro lya Bawansolo,
Akabi tekalikujjira okuyita mu bye nkola!"
Oluyimba luno lwayimbibwanga buli lwa Sande ku nkya oluvannyuma lw'okuwanika ebbendera.
"Mu kulaba kw'ensolo, ebigambo wadde eddoboozi by'alwo nga tebisemberera 'Ensolo za Bulinda' mu bunyuvu."
"Nga wayise ennaku mbale nga ekikangabwa ky'okutambibwa

kw'ensolo ezejjusa kiseebengeredde, ensolo ezimu zajjukira

- oba zaalowooza nti zaali zikyajjukira nga Etteeka Eryomukaaga bwe lyali liragira nti: ""Tewali nsolo enettanga
en solo ginnaayo."""
"Newaakubadde nga tewaal i n'emu ku zo 

eyayaῃῃanga okwasanguza ensonga eno nga embizzi n’embwa

ziwulira naye zonna zaamanya nga okutambibwa kw’ensolo okwali 

kwakaggwa bwe kwali kumenya etteeka lino."
"Kiroova yasaba 

Bennyameni amusomere Etteeka Eryomukaaga. Bennyameni, nga bulijjo, 

yamuddamu nti ""Odda Mbaale.. Nze sinonooza bintu bya 

kika ekyo. "" Kiroova kwe kukima Miriyeeri."
"Miriyeeri yamusomera Etteeka nga ligamba liti: ""Tewali nsolo enettanga ensolo ginnaayo awatali nsonga."""
Mu ngeri emu oba endala ebigambo bino ebibiri ebisembayo byalabika okuba nga byali bisumattuse emitwe gy'ensolo.
"Kati zaamatira nga etteeka bwe lyali litamenyeddwa; mu butuufu, waaliwo ensonga ennamu ezattisa bakalinkwe abo abaali beekobanye ne Sinobbooli."
"Okuyita mu mwaka ogwo gwonna ensolo zaakola nnyo
n'okusinga nga bwe zaali zikoze mu mwaka ogwayita."
"Okuzimba windimiiru eya bbugwe ow'omubiri omunene emirundi ebiri

okukira oli eyali agonnomose, n'okugimaliriza mu kiseera

ekiragaane, okwo nga kw'otadde emirimu emirala egya bulijjo, gyali 

mirimu gya ndaasi ddala."
"Waliwo n'ebiseera ebimu ensolo

lwe zaalabanga ng’ezikola essaawa empanvu okusinga nga bwe

zaakolanga mu biseera bya Mukote, ate nga n'eby'endya tebi- kyuseeko okuva ku bwe byabanga edda."
"Ku makya ga buli Sande Sikiira yajjanga nga abagalidde mu kinuulo olukoloddoli lw'o- lupapula n'atandika okusoma enkalala z'emiwendo mbu egyaka- kasanga nga obungi bwa buli kika kya mmere ku ddundiro bwe bwali butumbuse ebitundu 200 ku buli kikumi, 300 ku buli kikumi, oba 500 ku buli kikumi."
"Ensolo tezaalema kumukkiriza,
anti nga n'okujjukira tezikyajjukira bulungi embeera bwe 

yabanga nga Akeegugungo tekannabalukawo. Naye era waabangawo

ebiseera lwe zaajuliriranga emmere ezimala mu kifo ky'oku- somerwanga emiwendo obuwendo."
"Kati nga ebiragiro byonna biyisibwa ku Sikiira oba ku

emu ku mbizzi. Napoliyaane nga kati alabikako lwa bbalirirwe. Lwe yabanga alabiseeko yabanga yeebunguluddwa oluseregende lw'agabwa ko enkoko empanga eyamukulemberangamu nga omusu- lumbeete we. Yakookoolimiranga waggulu nti ""kookolirooko""
nga Napoliyaane tannasituka kwogera."
Kigambibwa nti ne mu nju y'eddundiro Napoliyaane yasulanga mu bisenge byawufu. Yalyanga yekka nga embwa ze zimusumaamira.
Yalyanga yekka nga embwa ze zimusumaamira. . Yaliiranga mu ssowaane za njawulo ez'omuwendo ezaasangibwa mu kkabada ey'endabirwamu ey'omu ddiiro.
Kyalangirirwa nate nga emizinga bwe gyali egy'okuwulugumizibwanga ku mazaalibwa ga Napoli- yaane ne ku nnaku endala ebbiri enkulu.
"Kati nga Napoliyaane takyamala gayitibwa ""Napoliyaane""
kyokka."
"Yali ateekwa kuyitibwanga ""Omukulembeze Waffe, Sse- ruganda Napoliyaane."" Ate zo embizzi zaayagalanga nnyo oku- mugunjiranga ebitiibwa, nga Kitaawe w'Ensolo, Entiisa y'Olulyo lw'Omuntu, Omulezi w'Endiga, Mukwano gw'Embaata Ento, n'ebirala ebiringa ebyo."
"Buli Sikiira lwe yabanga ayogera ku Napoliyaane nga attulukusa n'amaziga. Yamutendanga

olw'amagezi ge, olw'emmeeme ye ennungi, n'olw'okwagala okungi kwe yayagalangamu ensolo zonna, naddala ezo ezaali zikyabulubuutira mu butamanya ne mu buddu ku malundiro amalala."
"Gwafuuka muze eri buli nsolo eyabanga erabye omu­ kisa omulungi okusiimiikirizanga Napoliyaane, mbu kuba ye yali agirabizza omukisa ogwo"
". Wayinzanga okuwulira enkoko nga egamba ginnaayo nti ""Olw'okuluῃῃamizibwa kw'Omukulembeze Waffe, Sseruganda Napoliyaane, nasobodde okubiika amagi ataano mu nnaku mukaaga""; oba ente ebbiri nga ziri ku kye­ serero zinywa amazzi okugambagana nti, ""Gano amazzi mu kuwooma kitalo butalo."
"Sseruganda Napoliyaane yeebazibwe!"" Ekitontome kya Minimusi kyawumbawumba bulungi endowooza y'eddundiro lyonna ku Napoliyaane. Kyagambanga bwe kiti:"
Mukwano gwa bamulekwa Ensulo y'essanyu Mukama w'emmanvu
"Ha, nga omwoyo gwange gwaka buliro Bwe ntunula ku maaso go amateefu 
Nga enjuba mu lubaale
Sseruganda Napoliyaane !"
Ggwe mugabi wa byonna Ebyettanirwa ebitonde byonna. Emmere emala n'essubi okwekulungulirwa
"Ensolo zonna enkungu n'enkopi
Zisula mu ggandaalo mu bisibo byazo Nga ozirabirira
Sseruganda Napoliyaane"
"Bwe mba n'akabizzi akato Akakyayonka, nga kenkana omulawo"
"Kateekwa kusooka kuyiga buwulize
Ddala, okukaaba kwako okusooka kuteekwa kuba nti Sseruganda Napoliyaane!"
"Napoliyaane yayisa ekitontome kino, n'alagira kiwandii- kibwe ku kisenge, nga kyolekaganye n'Amateeka Omusanvu.Wa- ggulu waakyo waatimbibwawo ekifaananyi kya Napoliyaane Sikiira kye yasiiga mu langi enjeru"
Wa- ggulu waakyo waatimbibwawo ekifaananyi kya Napoliyaane Sikiira kye yasiiga mu langi enjeru
Mu kiseera kye kimu Napoliyaane nga ayita mu Wampa yattukiza buto entegeeragana ne Derika ne Kingitoni ku by'e- ntuumo y'emiti eyali tetundibwanga.
"Ku bantu bano bombi Derika ye yasinga okwagala okugula emiti gino, kyokka nga ensimbi ze yali ayagala okusasula zaali ntono nnyo."
Mu kiseera kye kimu eῃῃambo zattuka buto nti Derika oyo yali ateekateeka okulumba Eddundiro lya Bawansolo n'okuzikiriza windimiiru eyali emubobbya omutwe mu ngeri y'empiiga.
Sino-bbooli naye yali amanyiddwa nti yali ku ddundiro lya Derika.
"Wakati mu biseera by'ekyeya ensolo zaazimuukirizibwa okuwu­

lira nti enkoko ssatu zejjusa mbu nga Sinobbooli bwe yali

azifukuutiridde zeetabe mu lukwe lw'okutemula Napoliyaane."
"Zaatambibwa mbagirawo. Entegeka endala ez'okukuuma Napoli­
yaane obutiribiri zaakolebwa."
"Embwa nnya ze zaakuumanga obu- liri bwe ekiro, nga ku buli nsonda y'obuliri kuliko embwa emu. Embizzi ento eyayitibwanga Pinkeye ye yaweebwa omulimu ogw'okuleganga ku mmere ye yonna nga tannagirya, sikulwa
nga yandibaamu kalyokawulire."
"Kumpi mu kiseera kye kimu kyalangirirwa nga Napoliyaane bwe yali ategeka okuguza Kingitoni entuumu y'emiti; era yali
ategeka okukola entegeka enkuukuutivu ey'okuwaanyisaganyanga

ne Siwuudu ebikolebwa ku malundiro gombi"
"Newaakubadde nga
Wampa ye yali akyali omutabaganya wakati wa Napoliyaane ne Kingitoni tekiba kikyamu okugamba nti kati enkolagana zaabwe zaali za mukwano."
"Newaakubadde ensolo tezaamwesiganga olw'okuba
omuntu, naye ye yali waakiriko okukira Derika. Derika ye
zaamutyanga era nga zimukyawa nnyo."
"Ekyeya bwe kyali kigenda kisindikirizibwa, nga ne windimiiru eneetera okuggwa, eῃῃambo z'obulumbaganyi ne zee- yongera okucaaka."
Kyawanuuzibwa mbu Derika yali ateekateeka okulumba Eddundiro lya Bawansolo n'abasajja ab'emmundu amakumi abiri beddu; mbu era yali aguliridde abalamuzi n'abapoliisi baleme kumutawaanya singa aliba amaze okussa engalo ku kyapa ky'obwannannyini bw'eddundiro.
Ate amawulire ageesisiwaza gaawamatukanga e Firuda nga gooleka obukambwe obusukkirivu Derika bwe yagiriranga ensolo ze.
Mbu yasaanyuula embalaasi nnamukadde n'efa. Yassisa ente ze enjala. Yasuula embwa mu kikoomi n’efiiramu. Yaddiranga obupapajjo bwa ggi- rita n'abusiba ku mayindu g'enkoko empanga n'aziragira zirwanagane; mu kukola kino yagendereranga kwesanyusa bwesa- nyusa.
". Ensolo zaasunguwala bitagambika okuwulira ebikolobero bino byonna ebyakolebwanga ku basseruganda bannaazo. Oluusi zaapekerezanga zikkirizibwe zigende zirumbe Eddundiro ly'e Firuda zirifuumuulemu abantu, zinunule ensolo zinnaazo ezo ezaali zikoozebwa akagiri."
"Kyokka Sikiira yaziwa amagezi
ensonga zizikwate mpola era zeesige obukulembeze bwa Sseruganda
Napaliyaane."
Kyokka lyo essungu ly'ensolo ku Derika lyeyongera bweyongezi akubuubuuka.
"Lumu ku Sande Napoliyaane yalabikako mu sitoowa n'annyonnyola nga ye bwe yali talowoozangako
na mulundi na gumu guti okuguza Derika entuumo y'emiti; eky'o-

kukolagana n'encwampa nga Derika kyali wansi wa kitiibwa kye."
"Enjiibwa ezaali zikyatumibwa akusaasaanya enjiri y'Akeegugungo zaalagirwa obutaddayo kussa kigere ku Siwuudu;
era zaalagirwa zidibye eῃῃombo eyali egamba nti ""Omuntu afe.""
Mu kifo kyayo zaalagirwa zigambenga nti ""Derika afe."""
"Ekyeya kiba kiseebengerera kiti enkwe za Sinabbooli
ne zivumbulwa."
"Eῃῃano ku musiri yali ejjudde omuddo. 
Kyazuulwa mangu mbu nga Sinobbooli bwe yali azze ekiro ekimu 
n’atabika obusigo bw'omuddo mu bw'eῃῃano."
"Embaata ensajja eyali yeetabye mu kakwe kano yejjusa eri Sikiira, era teyalwa ne yetta. Yamira butuntunu obw'obutwa."
"Ensolo zaakitegeera ku luno nga Sinobbaoli bwe yali taweebwanga kitiibwa kya ""Nnamige w'Ensolo Olubu Olusooka"" nga ennyingi ku zo bwe zaali zirowooza."
Luno lwali lufumo bufumo Sinobbooli lwe yali alaalaasizza oluvannyuma lw'Olutabaalo lw'oku Kiraalo.
"Yali taweebwanga kitiibwa kyonna,wabula okunenyezebwa obunenyezebwa olw'okuba omutiitiizi."
. Ne ku luno ezimu ku nsolo zaawuliriza ebigambo bino n'obuwuniikirivu bungi. Kyokka nga bulijjo Sikiira teyasanga buzibu okuzimatiza nga obwango bwazo bwe bwali buzitenguye bwe bwazirowoozesa ebirowoozo ebyo ebya njwanjwa.
Awo nga mu mwezi gwa Mutunda windimiiru yaggwa oluva- nnyuma lw'okukabassana okutagambika - anti n'amakungula gaa- malirizibwa mu kiseera kye kimu.
Kati ebyuma bye byali bisi- gadde okuteekamu. Wampa yali atandise enteesaganya ez'okubifuna.
"Wakati mu lufulube lw'ebizibu, okwo nga kw'ogasse obutaba na bumanyirivu, okuba n'ebikozeso oby'omutindo ogwa wansi,
ko ebisiraane n'enkwe za Sinobbooli, ensolo zaasobola oku-

maliriza windimiiru mu kiseera ekiragaane kyennyini!"
"Yadde nga zaali zikaye bwe zityo naye ensolo zaasobola okwetooloola windimiiru enfunda eziwera mu ssanyu eritagambika. Yazirabi- kira okuba ennungi ennyo okukira eri gye zaali zisoose oku-
zimba."
"Ate jjukira kino nti omubiri gwa bbugwe waayo gwali munene
emirundi ebiri okusinga ogw'eri eyasooka."
". Ku mulundi guno teyali nnyangu ya kumenya, wazira nga oli akozesezza buganga! Ate bwe zaalowoolereza okukabassana kwe zaali zikabassanyeemu, ebiterebulo bye zaali zisobodde okuvvuunuka, n'enjawulo
eyali ey'okujjawo mu bulamu bwazo nga amatanga gatandise okwe- wuuba, nga ne dayinamu zitandise okwetooloola - bwe zaalowooza ku kino - obukoowu bwonna ne buziggwaako ne zitandika okuligita nga obuyana okwetooloola windimiiru, nga eno bwe zikuba emizira egy’oluleekereeke egy'obuwanguzi."
"Napoliyaane naye terwamutumirwa mwana. Nga yeebunguluddwa agabwa ge ne sseggwanga ye, yajja okulambula omulimu ogwali gwakaggwa. Ye mwene yayozaayoza ensolo olw'obuwanguzi bwe zaali zituuseeko. Era yalangirirawo nqa windimiiru bwe yali ey'okubbulwamu erinnya lye."
"Nga wayiseewo ennaku bbiri zokka, ensolo zaayitibwa mu lukuῃῃaana olw'enjawulo mu sitoowa."
"Kyaziyitirirako okuwulira
Napoliyaane nga alangirira nga bwe yali aguzizza Derika entuumo y'emiti."
Ebigaali bye byali bya kujja enkeera bigitwale.
"Ekiseera kino kyonna Napoliyaane mwe yalabikira okuba nga gwali gubasaza mu kabu ne Kingitoni, yali alina entegeeragana ez'enkiso ne Derika."
Enkolagana zonna ne Siwuudu zaakomezebwa; obubaka obuvuma bwaweerezebwa Kingitoni.
"Enjiibwa zaalagirwa zeewale Eddundiro ly'e Firuda, era n'okukyusaamu zikyuse mu kayimba kaazo okuva ku ""Derika Afe"" okudda ku ""Kingitoni Afe."""
"Mu kiseera kye kimu Napoliyaane yagumya ensolo nga eῃῃambo ku bulumbaganyi obwali bugambibwa mbu bwali bubindabinda bwe zaali eza ppa, era nga n'amawulire ku bukambwe bwa Derika bwe gaali gasavuwaziddwa ekisukkiridde."
. Yagamba nti eῃῃambo zino zonna zandiba nga zaali zisaasaanyiziddwa Sinobbooli n'abasigire be.
"Ate kati kyazuulwa nga Sinobbooli bwe yali teyeekukumye ku Ddundiro ly'e Firuda nga bwe kyali kisoose okulaalaasibwa, era mbu nga bwe yali talinnyangayo kigere
kye obulamu bwe bwonna. Yali abeera Siwuudu - mbu mu kwejalabya okw'ekitalo, okumala ebbanga ggwanvu; kumpi 
yali musibe wa Kingitoni."
"Embizzi zaakuba jjejjerebu ne zikamala, mbu olw'obu- kalabakalaba bwa Napoliyaane."
Mu kulabika nga eyali ow'omu- kwano ne Kingitoni yawaliriza Derika okwongera ensimbi kkumi na bbiri nnambirira ku muwendo gwe yasasulira emiti.
"Naye
mu kulaba kwa Sikiira, obwogi bwa Napoliyaane bwasinga kwe- yolekera ku ngeri gye yagaana okwesiga omuntu yenna, yadde Derika yennyini."
"Mbu Derika yali ayagala emiti egisasuze akantu ke bayita cceeke, akapapula obupapula oyo akawandiise k 'asuubirizaako okusasula gwe kawandiikiddwa ."
. Napoliyaane yamusanga alaba.
"Yakalambirira ku kya kusasulwa buliwo mu
nsimbi ez'empapula nga emiti teginnatwalibwa."
"Derika yasasula nga bwe yalagirwa, era omuwendo gwe yasasula gwali gumala bumazi okusasulira ebyuma bya windimiiru."
Mu kiseera kino Derika yali asomboola bukubirire emiti gye.
"Nga gyonna agimazeewo, ensolo zaayitibwa mu lukuῃῃaana olulala zijje zeerolere ku nsimbi z 'empapula Derika ze yali asasudde."
". Nga yenna amegeredde n’akamwenyumwenyu ku maaso era nga n'okutimbagana atimbaganye emidaali gye gyonna, Napoliyaane yeeguῃῃumika ku kiwu kye eky 'essubi ekkalu waggulu ku ntuuti mu sitoowa. Ensimbi zaamuli ku lusegere nga zitindi­ kiddwa bulungi ku ssowaane amakula gye baali baggye mu ffu­
mbiro."
"Ensolo zaasimba lwa kasota okuyita awaali ensimbi,
nga zigenda zizitunuulira omulolo okutuusa lwe zennyula. Nga ayagala okwemalira ddala ennyalwe ye Bokisa yanuula ku kiyindo kye n'aziwunyirizaako; olw'okuba ez'enveera zaakwakwaya olw'omukka gwe yazifuuwako."
"Nga wayise ennaku ssatu zokka, olwogaano lwawulirwa.

Wampa yajja atemerera ku kagaali ke nga n'emitaafu gimwe­ reeze mu bwenyi. Akagaali yakamegguza bumegguza awo mu luggya ne yeeyokya enju y'eddundiro."
"Ekyaddirira ye Napoli­ yaane okuwulirwa nga awuluguma mu buswandi obwali bujula
okumwabya emimiro."
Amawul ire g 'ebyali biguddewo gaa saasaan ira eddundiro lyonna nga oluyiira.
Ensimbi za Derika byali bikwangala tteketeke! Derika emiti yali afunye gya kakule!
Napoliyaane yayita ensolo zonna bunnambiro. Yasalira Derika ekibonerezo eky'okufa.
Yagamba nti singa Derika aliba akwatiddwa yali wa kutokosebwa mu nsaka afiire omwo.
Mu ki­ seera kye kimu yalabula ensolo zeetegekere ebikolwa ebisi­ nga ku kino obubi.
"Nga bwe kyali kimanyiddwa, Derika ne basajja be baali bategeka okulumba eddundiro ekiseera kyonna."
Yalagira abasentiiri bateekebwe ku miryango gy'edduniiro gyonna.
"Ekirala, yaweereza enjiibwa e Siwuudu n'obubaka obw'omukwano, nga mu kino agenderera okuzzaawo enkolagana ennungi ne Kingi- toni."
Enkeera Derika yalumba eddundiro.
"Ensolo zaali zikyali ku kyenkya abaliimi ne bagoba lutali luno n'amawulire gano nti Derika ne basajja be baali bamaze okuyingira eddundiro
nga bayita mu wankaaki."
"Mu buvumu obw'ekitalo, ensolo zaabo-
olekera masolo, newaakubadde nga ku mulundi guno tezaalaba
buwanguzi bwa ku mukeeka nga bwe gwali mu Lutabaalo lw'oku Kiraalo."
"Abalumbaganyi baali kkumi na bataano, nga mukaaga
ku bo babagalidde emmundu. Baazira kulaba nga ensolo zibuzaayo
ebbanga nga lya yaadi amakumi ataano okubatuukako ne batandika okutulisa ebyasi eby'okumukumu."
Ensolo zaali tezisobola ku- gumira kubwatuka kwa mmundu yadde amasasi agasiiyiika. Kawee- fube wa Napoliyaane ne Bokisa okuzikumaakuma teyayamba. Za- zzibwayo emabega
ezimu ku zo nga zituusibbwako ebisago.
Kye zaakola kwe kubudama mu bizimbe by'oku ddundiro ne zitandika okulingiriza okuyita mu butulituli ne mu bunyeenyo.
Ettale lyonna nga ne windimiiru ogizingiddemu lyali mu mikono gya mulabe.
Okumala akaseera ne Napoliyaane yennyini amagezi gaamwesiba.
Yatambulatambula wano na wali nga atuzze omukira ate nga bw'agira n'agutengamu.
Yagiranga n'atunulako ku ludda lw'e Siwuudu gye yali asuubira okufuna obuyambi.
Singa Kingitoni ne basajja be baali babaddukiridde bandisobodde okufuntula omulabe.
"Naye mu kiseera kino kyennyini enjiibwa ennya Napoliyaane ze yali atumye eggulolimu zaakomawo,nga emu ku zo ereese akapapula okuva ewa Kingitoni."
"Akapapula kaaliko ebigambo bino nti, ""Ka mulabe!"""
"Mu kiseera kino Derika ne basajja be baali bagumbye
ku windimiiru."
"Ensolo zaabeekaliriza amaaso, nga bwe ziyiti- ῃῃanya obwama obw'okunyolwa."
. Babiri ku basajja abalumbaganyi baali babagalidde ogutayimbwa n'oguyondo. Baali bategeka kubomola windimiiru.
"""Tekisoboka!"" Napoliyaane bwe yaleekaanira waggulu."
"""Bbugwe twazimba wa kakobogo. Ne bwe bagikoonera wiiki ennamba tebasobola kugibomola. Mugume, basseruganda!"""
Bennyameni ye yeetegereza nnyo enneewungula y'abasajja ba Derika.
Yalaba nga abasima omutuli wansi ku ntobo ya windimiiru.
Mpolampola nga alabika nga asanyuukiridde Bennya- meni yanyeenya omutwe.
"""Aha, ekyo kye mbadde ndowooza,"" bw'atyo bwe yatandika okwogera. ""Temulaba kye baliko?"
"Bagenda kupakira buganga mu mutuli ogwo."""
"Mu kutya okungi ensolo zaalindirira okulaba ekinaddi­ 
rira. Kati zaali teziyinza kwaῃῃanga kuva we zaali zibudamye."
". Mu
ddakiika mbale bubazi zaalaba abasajja ba Derika nga badduka okubuna emiwabo."
Ekyaddako kwe kubwatuka zzibamatu.
"Enjiibwa zeebungulira waggulu eyo mu bire. Ensolo zonna, okuggyako Napoliyaane, zaagwa kkava ."
Bwe zaasitukawo ne ziraba ogukoomi gw'omukka omuddugavu mu kifo awaabanga windimiiru. Mpolampola oluwewowewo lwagusebungulula. Windimiiru yali erugenze!
Windimiiru yali erugenze!
Olwalaba ku kikolwa kino ensolo zonna ne ziddamu obuvumu.
Okutya n'ebbulassuubi bye zaalina okusooka byasaanuusibwa okubuubuuka kw'obusungu bwazo.
"Zaasitukiramu awatali na
kumala kulinda biragiro. Zaayanukula omulanga ogwazikubirwa
ziwolere eggwanga. Zonna wamu kirinnimuko zaayolekera omulabe"
Ku luno tezaafa na ku masasi agaali gaziyiikira nga omuzira.
Luno olutabaalo lwali lukaali.
Abantu baalasanga emmundu za kumukumu. Ensolo bwe zaaba nga ezibasemberera ne bazoo­ lekeza emiggo ne gabalikkupu.
"Ente emu, endiga ssatu, n'embaata ssatu zaalusuulamu akaba, ate nga kumpi buli
nsolo egenze n'ekisago."
"Ne Napoliyaane yennyini eyali azi- duumira okuva emabega naye yakubwa essasi ku kasongezo k'omukira akaasusumbulwako olukuta, kyokka nga ssi nnyo."
Naye ensolo tezaaganya bisago bino kuzirekesa bantu okugenda nga tebaliiko kanuubule konna. Bokisa yasesebbula emitwe gy'abantu basatu nga akozesa ekinuulo kye. Ente yatunga ejjembe mu lubuto lw'omuntu omulala.Jjesi ne Bbulube kata zambule omusajja empale.
"Napoliyaane yali alagidde agabwa
ge omwenda agaamukuumanga gasaliikirize mu nkomera galumbe kizinzi. Abantu baalabira awo nga gabali ddala ku lusegere nga gawuluguma n'obuswandi obutayogerekeka. Bajjula ente-ngero."
Baakiraba bulabi nga mu kaseera buseera baali bajja kuba nga beebunguluddwa omulabe ku njuyi zonna. Derika yawa abasajja be ekiragiro balabe eryabaleeta nya kikyasoboka. Bwe batyo abalumbaganyi bano abatiitiizi kwe kufunya enkoggo.
Ensolo zaabawondera okubatuusiza ddala wansi ku nnimiro. Zaabasiibuza ensabaggere bwe baali bakyakikiitanira ku lukomera lw’amaggwa lwe baasensera batere batoloke.
"Ensolo zaali ziwangudde, naye nga zonna zitotobanye omusaayi."
Zaakayakkaya mpolampola ne ziddayo ku ddundiro.
Bwe zaalaba emitulumbi gya basseruganda bannaazo abaali bagudde mu lutabaalo ezimu ku zo ne ziyunguka amaziga.
". Mu nnaku ey'ekitalo zaayimirira kasirise okumala akaseera mu
kifo windimiiru we yabanga."
"Ddala, yali erugenze! Yadde omusingi gwennyini gwali guzikiriziddwako ekitundu."
"Mu kuddamu okugizimba tezaali zakukozesa mayinja agaali gagudde nga
bwe zaali zikoze ku mulundi ogwasooka. Amayinja nago gaali gamansuddwamansuddwa."
Obuganga bwe bwatulika buti amayinja gonna ne gawulugunyizibwa yaadi nga ebikumi bisatu.
Kati kyalabika nga windimiiru eyali tebeerangawo.
"Baba basemberera eddundiro bati, Sikiira n'awamatuka okuva
awantu. Ekiseera kyonna olutalo we lwali lukwajjira yali takubiseeko kimunye. Yajja atenga omukira nga n'okusekereza kw'atadde, era nga alabika musanyufu."
Mu kiseera ekyo kyennyini ensolo zaawulira omusinde gw'omuzinga ogw'omukolo.
"""Ate olubadde? Ogwo omuzinga guvugira ki?"" Bokisa yabuuza."
"""Lwa kwekulisa buwanguzi bwaffe!"" Sikiira bw'atyo bwe yamuddamu nga aleekanira waggulu.
""Buwanguzi bwa nnabaki?"" Bokisa bw'atyo bwe yamwanukula."
Yali bambi atonnyolokoka omusaayi okuva mu maviivi. Engatto ye emu yali erugenze. . Ekinuulo kye kyali kiryebuse. Amasasi nga kkumi gaali geevumbise mu kugulu kwe okw'emabega.
"""'Buwanguzi nnabaki', sseruganda?"
"Omulabe tetumufuntudde okuva ku ttaka lyaffe - ettaka ly'Eddundiro lya Bawansolo eryawongo?"""
"""Naye windimiiru yaffe bagizikirizza. Etutwalidde emyaka
ebiri mirambirira okugizimba!"""
"""Si nsonga. Tujja kuzimba endala."
Bwe twagala tuyinza n'okuzimba windimiiru omukaaga.
"Sseruganda, kirabika nga ggwe tolaba kikolwa eky'obuzira kye tukoze."
"Omulabe yali
anyaze ettaka lyaffe lino lyennyini kwe tuyimiridde. 
anyaze ettaka lyaffe lino lyennyini kwe tuyimiridde."
"Naye kati - Sseruganda Napoliyaane yeebazibwe - lyonna tulyeddizza
nate!"""
"""Kale tweddizza ebyali ebyaffe,"" bw'atyo Bokisa bwe yamuddamu."
"""Obwo bwe buwanguzi bwaffe,"" bw'atyo Sikiira bwe yagamba."
Ensolo zaayandayanda mpolampola mu luggya.
"Amasasi
agaali mu mubiri gwa Bokisa gaali gamumyansa bya kitalo."
Yalaba eddimu ly'okuddamu okuzimba windimiiru eryali liboo- lekedde era n'atandikirawo okulyeteekerateekera.
"Kyokka
nga gwe mulundi gwe ogusoose,kyamubuukako okumanya nti kati yali atemeza mu myaka kkumi na gumu era nti emifumbi gye
gyali gitandise okuddirira."
"Kyokka ensolo bwe zaalaba bbendera yaazo eya kiragala nga yeewubira ku mulongooti, bwe zaawulira emisinde gy'omu- zinga omusanvu, ko okwogera kwa Napoliyaane nga aziyozaayoza olwo ne ziryoka zimanya nga bwe zaali ziwangulidde waggulu ennyo."
Ensolo ezaali zifiiridde mu lutabaalo zaaziikibwa mu kitiibwa.
Bokisa ne Kiroova be baasika ekigaali okwali kuga- nzikiddwa emiruli. Napoliyaane ye yakulembera olunyiriri lw'abakungubazi.
Ennaku bbiri nnambirira ze zaaweebwayo okujagulizaako.
"Waaliwo okuyimba, okwogera, n'okubwatula omuzinga. Buli nsolo yaweebwa ekibala kya apulo kimukimu. Buli kinyonyi kyaweebwa awunzi bbiribbiri ez'ensigo. Zo embwa zaaweebwa obusukuuti bubiribubiri buli emu."
"Napoliyaane yalangirira
nga olutabaalo luno bwe lwali olw'okuyitibwanga Olutabaalo
lwa Windimiiru. Yalangirira nga bwe yali agunzeewo ekitiibwa
ekiggya kye yayita 'Ekitiibwa kya Bbendera Kiragala,' era nga bwe yali akyewadde."
Mu bibinuko bino byonna ensolo zeerabirira ddala ensonga ezaali zifa ku nsimbi z'ebikwangala Derika ze yali azisibye.
Waayita ennaku nnya zokka embizzi ne zigwa ku kkeesi ya busiki mu kasitoowa k'oku nju y'eddundiro.
We zaayingi- rira enju eyo tezaamanya nti busiki oyo yalimu.
"Ekiro ekyo ensolo endala zaawulira amaloboozi nga ag'abayimba okuva mu nju y'eddundiro. Ate ekyazeewunyisa kwe kuwulira 'Ensolo za Bulinda', kyokka nga lunyoddwanyoddwa."
"Ku ssaawa nga ssatu n'ekitundu Napoliyaane yennyini nga atikkidde sseppeewo ya Mw. Mukote yalabibwa nga afulumira mu mulyango ogw'emmanju, nga agulubaguluba, ate oluvannyuma nga yeesogga enju."
Enkeera enju y'eddundiro yonna yali cce. Tewaali mbizzi n'emu eyeenyeenya.
"Nga ziwera essaawa nga ssatu Sikiira yakukunukayo nga yenna alabika azinzibadde, nga ali nga omulwadde omuyi."
Yayita ensolo zonna wamu n'azitegeeza nga bwe yalina amawulire amabi. Sseruganda Napoliyaane yali ataawa!
Ebiwoobe byasaanikira eddundiro lyonna.
"Essubi ekkalu lyasasirwa mu mulyango gw’enju y'eddundiro, ensolo ne zita- mbula buggereggere."
Nga zonna amaziga gazittulukuka zeebuu- zaganya ekyali eky'okuddirira singa Omukulembeze waazo aziggibwako.
Olugambo terwalwa ne lutandika okulaalaata mbu Sinobbooli ye yali atadde obutwa mu mmere ya Napoliyaane.
Ku ssaawa ttaano Sikiira yakomawo n'ekirangiriro ekirala.
"Mbu mu bigambo bye eby'enkomerero Napoliyaane yali ayisizzaawo etteeka nnantawetwa: obunywi bw'ebitamiiza bwali bwa
kubonerezebwanga na kufa."
"Kyokka mu ssaawa ez'akawungeezi Napoliyaane yalabika okuba nga eyali assuuseemu, era enkeera Sikiira yasobola n'okulangirira nga bwe yali anaatera okuwonera ddala."
Aka- wungeezi okutuuka nga Napoliyaane ye mulamu ow'edda era nga n'emirimu agikakkalabya kinnawadda. Enkeera kyategeerekeka nga bwe yali alagidde Wampa amugulire e Lingidoni obutabo obukwata ku by'okusogola n'okukenenula omwenge.
Nga wayi- seewo wiiki emu yalagira akatale akaali kaweereddwayo oku- liiranggko ensolo enkadde kalimwe bunnambiro.
Yagamba mbu omuddo gwali gukaddiye nga kyetaagisa kusimba mulala; kyokka amazima gaamanyika mangu nti Napoliyaane yali ayagala kuli- mirako ssayiri.
Waliwo ekintu ekirala ekyagwawo mu kiseera kino ekya- takuza ensolo emitwe.
Ekiro mu ttumbi ensolo zaawulira eki- ntu ekyemettula wansi ebweru mu luggya. Zaawamatuka mu bisibo byazo.
Omwezi gwali gwememula.
Zaalaba enkandaggo eyali emenyesemenyese nga egudde wansi wa bbugwe wa sitoowa okwali kuwandiikiddwa Amateeka Omusanvu.
"Sikiira, nga alabika nga eyali takyategeera, yali atudde magalangajjo kumpi n'enkanda- ggo. Yalina akasiigiso, ettaala ey 'omukono1 n’omukebe gwa langi enjeru eyali ebundugguse."
"Mangu ddala, embwa ze zaamwebungulula, n 'oluvannyuma nga azzeemu endas i etambula,
ne zimuwerekera okumuzzaayo mu nju y'eddundiro."
"Tewali
nsolo n’emu eyasobola okutegeera amakulu g'ebintu bino, 
wozzi musajjamukulu Bennyameni eyanyenyanga omutwe nga 
alabika nga alina kye yali amanyi,kyokka nga tavaamu kagambo."
"Nga wayiseewo ennaku ssatu, Miriyeeri bwe yali asoma
Amateeka Omusanvu n'azuula nga waaliwo etteeka eddala ensolo lye zaali zijjukidde obukyamu."
"Zaali zirowooza nti Etteeka Eryokutaano lyali ligamba nti ""Tewali nsolo enenywanga ekitamiiza."" Waliwo ekigambo kimu kye zaali zeerabidde."
"Mu butuufu, Etteeka lyali lisoma liti nti: ""Tewali nsolo enenywanga ekitamiiza ekisukkiridde."""
Ekinuulo kya Bokisa kyalwawo okuwona
Gwo omulimu gw'okuddamu okuzimba windimiiru gwatandika ku lunaku olwaddirira ebijaguzo
"Bokisa yagaana okuwummulako yadde olunaku olumu luti. Ekirala, teyayagala"
Kyokka mu budde obw’akawungeezi yeeyabizanga Kiroova nga ekinuulo bwe kyali kimutujja eby'ekitalo
"Bambi Kiroova naye yafuba nnyo okumujjanjaba nga agaayagaaya ebiddo ebibalagala n'abisiiga ku kinuulo. Ye ne Bennyameni baafuba nnyo okukubiriza Bokisa akendeeze ku mirimu, nga bwe bamunnyonnyola nti, ""Amawuggwe g'embalaasi tegawangaala mirembe gyonna."
""" Bokisa bw'ateerema! Yagambanga kimu kyokka nti yali asigazizza ekiruubirirwa kimu kyokka mu bulamu bwe: kwe kuleka windimiiru waggulu nga tannakaddiyizibwa."
"Okusinziira ku mateeka g'oku Ddundiro lya Bawansolo agaayisibwa oluvannyuma lw'Akeegugungo embalaasi n'embizzi zaakaddiyizibwanga ku myaka kkumi n'ebiri, ente ku myaka kkumi n'ena, embwa ku myaka mwenda, endiga ku myaka musanvu, enkoko n'embaata ku myaka etaano."
Pensoni emala eyali ey'okuweebwanga ensolo enkadde yali emaze kukkaanyizibwako.
Kyokka mpegaano nga tewali nsolo n’emu eyali ekaddiyizibbwa yadde okusasulwa pensoni yaayo.Ensonga eno kati yali eyogerwako nnyo.
Oluvuuvuumo lwawulirwa mbu akatundu ku ttale eddene kaali ka kusalibwako nga ke k'okuliirangako ensolo ezikaddiyizibbwa
Era kyagambibwa mbu embalaasi enkadde zaali zaakuweebwanga laatiri za kasooli ttaano. Mu budde obw'obutiti zaali zaakuweebwanga laatiri z'omuddo omukalu kkumi na ttaano ne kkalati oba apulo emu ku nnaku enkulu.
Bokisa yali wa kuweza emyaka ekkumi n'ebiri mu kyeya ky'omwaka oguddirira.
Bwo obulamu ku ddundiro bwali bwa bugubi
Ebiro by'obutiti byali bibi nga eby'omwaka ogwayita. Emmere yali yakkekwa n'okusingawo.
Ne ku luno emigabo egya buli lunaku gyakendeezebwa. Egy’embizzi n’egy’embwa gyo tegyakendeezebwa.
Sikiira yannyonnyola n'agamba nti eky'okukalambirira ekiyitiridde ku mwenkanonkano gw'emigabo kyali kikontana n'Obwawansolo.
Era teyasanga buzibu okukakasa ensolo endala nga mu mazima bwe zitaalina bbula lya mmere.
"Kyokka yazinnyonnyola nga bwe kyali kyetaagisa okutereezaamu(Sikiira yakuyitanga ""kutereezaamu"" sso si ""kukendeeza"") mu migabo okumala akabanga. Mu ngeri zonna bwe wageraageranyanga n’embeera nga bwe yabanga mu biseera bya Mukote nga okiraba bulabi nga bwe waaliwo okugenda mu maaso okw'amaanyi."
"Sikiira yasomanga enkoloddoli z'enkalala z'emiwendo nga ayanguyiriza nga agezaako okumatiza ensolo nga kati bwe zaalina wootisi omungi, omuddo omukalu omungi, n'emmere endala nnyingi okusinga nga bwe kyali mu mirembe gya Mukote. Mu ngeri y'emu era yagezangako okuzimatiza nga kati bwe zaakolanga ebiseera ebimpi, bwe zaanywanga amazzi amawoomu, bwe zaawangaalanga ennyo, nga abaana baazo bwe baalamanga mu bungi, nga bwe zaalinanga essubi eringi mu bisibo byazo, era nga kati bwe zitaateganyizibwanga nnyo nkwa nga bwe gwalinga edda."
Bino byonna ensolo zaabikkirizanga. Naye nga go amazima gaali nti zaali zeerabira dda Mukote n'embeera y’omu biseera bye.
Kye zaali zimanyi obulungi kyali nti kati obulamu bwazo bwali bwa bugubi nnyo. Zaali zimanyi nti ebiseera bingi zaabanga njala era nti zaakoῃῃontebwanga empewo. Zaali zimanyi nate nti ebiseera ebisinga obungi tezaabanga na kadakiika n'akamu kati ak'eggandaalo.
Kyokka zaasanyukanga okumanyisibwanga nti ebiseera ebyayita byali bibi nnyo n'okusinga kati.
"Na kino nno kyali kikulu okusinziira ku nnyinyonnyola ya Sikiira: okusooka zaali zifugibwa bufugibwa nga abaddu, naye kati zaali zeefuga era nga za ddembe."
Mu kiseera kino obumwa obuliisibwa bweyongerako.
Embizzi enkazi ennya zonna awamu zaabwagula obwana asatu mu kamu beddu.
Obubizzi buno bwonna bwali bwa bitanga. Obuzaale bwabwo nga tebuyinza kutankanibwa; anti Napoliyaane yekka ye yali embizzi ennume ku ddundiro lyonna.
Kyalangirirwa oluvannyuma nti amatoffaali n'embaawo bwe biriba bifunise obubizzi buno bwali bwa kuzimbirwa akasomero akaabwo awo mu luggya. Nga akasomero tekannazimbibwa obubizzi bwasomeranga
Mu biseera eby'okuzannya bwazannyiranga awo mu ddembo;kyokka nga tebukkirizibwa kuzannya ne busolo bunnaabwo obulala.
"Mu kiseera kino kye kimu ekiragiro kyayisibwa nga kigamba nti singa embizzi n'ensolo endala zaasisinkananga mu kkubo, ensolo ezo endala ze zaali ziteekwa okuseguliranga embizzi.Ekirala, embizzi ez'embu zonna zaaweebwa enkizo okusibanga akagwa aka kiragala ku mikira gyazo ku Sande."
Omwaka ogwo gwagenda bulungiko newaakubadde nga waali wakyaliwo ebbula ly'ensimbi.
"Ebyali byetaaga okugula byali ntoko. Amatoffaali, omusenyu,ne sseminti eby'akasomero byali awo. Okwo gattako ebyuma bya windimiiru"
"Waaliwo n'amafuta g'ettaala, butadooba, ne ssukaali wa Napoliyaane (ensolo endala yali aziweze okukozesa ssukaali mbu kubanga yali azi- gezza). Okwo nga kw'ogatta ebintu bya bulijjo nga ebikozeso, emisumaali, emigwa, amanda, waaya, ebyumayuma, ne busukuuti w’embwa"
"Entuumo y' omuddo omukalu, ko ekitundu kya 1umonde, byatundwa. Endagaano y'okutunda amagi nayo yazzibwa buto, n'obungi bw'amagi aga buli wiiki nabwo ne bwongezebwako okutuuka ku lukaaga. Kati enkoko zakkirizibwanga okwalula obukoko obumala obumazi okujjuuliriza omuwendo gw'enkoko ez'oku ddundiro ogwa bulijjo."
"Emigabo gy'emmere egya buli lunaku egyali gikendeezebbwa mu mwezi gwa Ntenvu ogwayita gyakendeezebwa nate. Olw'okukekkereza ku mafuta, ettaala z'omukono zaawerwa mu bisibo."
"Wakati mu bizibu bino byonna zo embizzi zaalabika okuba obulungi, nga n'okugejja zigezze nnyini."
Olweggulo olumu mu mwezi gwa Mukutulansanja ensolo zaawunyirwa eddekende eggwoomu ekitalo obutalo lye zaali zitawunyirwangako bukya bubanga bwa mmindi. Lyaleetebwa mpewo okuva emmanga ku kasogolero Mukote ke yali adibizza
Kyagambibwa nti eryo lyali ddekende lya ssayiri eyali esiikibwa.
"Ensolo zaalalamira waggulu ne zongera okuwunyi- riza, nga bwe zeesunga okulya ku bicceppere ebyo ku kyekiro ky'olunaku olwo. Tezaafuna mukisa kubiryako. Kyalangirirwa enkeera ku Sande nti ssayiri yonna ku ddundiro yali yambizzi zokka."
Gwo omusiri ogwali wansi w'ennimiro y'ebibala gwali gwaggwa dda okusimbibwamu ssayiri.
"Amawulire amalala gaafunibwa mu bubba, mbu nga kati buli mbizzi bwe yaweebwanga payinta y'omwenge emu buli lunaku, nga ate ye Napoliyaane aweebwa payinta nnya."
"Newaakubadde nga ensolo zaalina ebizibu bingi okugumira, naye amazima gaali nti obulamu bwazo bwali bwa kitiibwa nnyo okusinga nga bwe bwali bubadde."
"Waabangawo ennyimba nnyingi, ebyogerwa bingi, ebivvulu bingi."
Napoliyaane n’okulagira yalagira wabengawo kye yayita Okukumba okw'Ekimpa tiira buli wiiki. Okukumba kuno mbu kwali kwa kwekulisanga ensitaano n’okujaguza obuwanguzi bw’Eddudiro lya Bawansolo.
"Mu kiseera ekiragaane nga ensolo zireka emirimu gyazo ne zikumba kinnamagye okwetooloola eddundiro. Embizzi ze zaakulemberangamu, ne kuddako embalaasi, ente, endiga, ko enkoko n'embaata."
"Embwa zo zaakumbiranga ku mabbali, ate nga yo sseggwanga ya Napoliyaane esooloobyemu eri mu maaso. Bokisa ne Kiroova be baakwatanga bbendera eya kiragala eyali ewandiikiddwako ebigambo bino nti, ""Sseruganda Napoliyaane Wangaala!"""
"Okukumba kwaddirirwanga okuddamu ebikwate n'ebitontome ebiwaana Napoliyaane, n'okwogera kwa Sikiira nga awa lipoota ku kweyongera kw'obungi bw'ebintu ebikolebwa ku ddundiro. Oluusi nga omuzinga nagwo gusindogomezebwa."
"Kyokka endiga ze zaasinga okujjumbiranga Okukumba okw’Ekimpatiira.En solo yonna eyayaῃῃanga okwemulugunya(nga ensolo ezimu bwe zaakolanga nga embizzi oba embwa teziriiwo) olw'okuzifuuyisanga empewo ey'obwereere ko n'okuzoonooneranga ebiseera byazo, nga endiga zigisirisa n'okuwoloma okw'amaanyi nti, ""Amagulu ana malungi, amagulu abiri mabi!"""
Kyokka okutwalira awamu ensolo zaanyumirwanga entujjo zino.
Kyali kizzaamu amaanyi okujjukizibwanga entakera nti kati zaali zeefuga era nti n'okutakabana kwazo kwonna kwali kwa bulungi bwazo.
"Kale nno ennyimba, ebivvulu, enkalala za Sikiira ez'emiwendo ,okubwatuka kw'omuzinga,okukooko lima kwa sseggwanga,n'okwewuuba kwa bbendera byaziyambangako ku kwerabira oluyala olwali luzisakata ebitagambika."
Mu mwezi gwa Muwawu Eddundiro lya Bawansolo lyalangirirwa okuba Kyetwala. Kyali kyetaagisa okulonda Pulezidenti
Eyeesimbawo yali omu yekka. Yali Napoliyaane eyalondebwa nga tewali amuvuganyizza.
Ku lunaku olwo lwe lumu kyalangirirwa nga ebiwandiiko ebirala bwe byali bizuuliddwa nga byongera okulaga obwekobanyi bwa Sinobbooli ne Mukote.
Kyavumbulwa mbu nga Sinobbooli bwe yali tagezezzaako kuwanguzisa ensolo mu Lutabaalo lw'omu Kiraalo kyokka.N'okulwana yali alwanidde ku ludda lw'abantu. 
"Mbu n’okuba ye yali omuduumizi w'eggye ly'abantu. Mbu bwe yali atala yaleekaanira waggulu nti ""Abantu bawangaale!"""
Ebiwundu ebyamuli mu mugongo era ensolo ezimu bye zaali zikyajjukira mbu byali bimulumiddwa na mannyo ga Napoliyaane yennyini.
Mu makkati g'ekyeya nnamuῃῃoona Musa yalabikako nate oluvannyuma lw'akabuliriro ak'emyaka nga esatu.
Yali takyu­ seeko. Teyakolanga mirimu. N'ebya Ssukaalimatendo yali tabitanga.
Yagendanga n'akajjala ku kikonge n'awujjawujja ebiwaawaa tiro bye ebiddugavu n 'alyoka atandika okwogera olumoonyere eri buli eyafangayo okumuwuliriza.
"Waggulu eyo,basseruganda, bw 'atyo bwe yatandikanga, nga bw'asonga omumwa gwe omusongovu mu lubaale. ""Waggulu eyo ku ludda olulala olw'ekire ekyo ekiddugavu kye mulaba - eyo ye wali Olusozi Sukaalimatendo, ensi eyo ey'essanyu ffe bawansolo abanaku gye tuliwummulira emirembe n'emirembe nga tumaze emirimu gyaffe!"
""" N'okugamba yagambanga mbu yali atuuseeyo ku lumu ku mbuuka ze entumbiivu. Mbu yalaba emisiri gy'emiddo kawoomera egitakaddiwa, ko ebitole bya ssukaali n’ebya kisula ebyemeza byokka ku nkomera."
Ensolo nnyingi zaamukkirizanga.
"Mu kulaba kwazo, obulamu bwazo kati bwali bwa njala na bugubi na kukabassana kwereere. Mu bwenkanya,waali wateekwa okubaawo ensi endala ennungi okukira eno!"
Kyokka endowooza y'embizzi ku Musa yali nzibu okutegeera.
Zonna okutwalira awamu zaamujereganga: mbu ebigambo bye ku Ssukaalimatendo byali bya bulimba; naye ate zaamukkiriza okusulanga ku ddundiro nga n 'okukola takola era ne zimuwanga n’eggiraasi y 'omwenge buli lunaku.
"Nga ekinuulo kye kiwonye, Bokisa yakola n'amaanyi mangi okusinga nga bwe yali akoze."
"Mu butuufu, ensolo zonna zaakolanga nga abaddu omwaka ogwo."
"Nga emirimu gy'oku ddundiro egya bulijjo ogitadde kubbali, waaliwo okuzimba windirniiru ko akasomero k'embizzi ento akaali katandikiddwako mu mwezi gwa Mugulansigo."
Ebiseera ebimu nga ensolo tezikyasobola na kugumiikiriza essaawa ez'emirimu empanvu ko emmere ey'omuswaba. Kyokka ye Bokisa teyaddirira.
Mu bye yayogeranga ne mu bye yakolanga temwali kabonero kaali kalaga nti amaanyi ge gaali gaserebye.
Endabika ye yali ekyuseeko; eddiba lye lyali terikyanyereketa nga obwedda; ne bbunwe we yalabika okuba nga yali alagaye.
"Ensolo endala zaagambanga nti, “Bokisa ajja kuddamu ak'obusolo nga omuddo gutabye."" Ebiseera ebyo byatuuka, kyokka Bokisa ne bimuleka nga bwe byamusanga."
"Oluusi bwe yabanga ku keesuliko k'omu kirombe ky'amayinja nga asiitaana n'oguyinja, nga kiba kizibu okumanya ekyali kimuyamba okwewanirira ku magulu ge, wazira obumalirivu bwe bwokka."
"Mu biseera nga ebyo emimwa gye gyalabikanga okuba nga egigamba nti 1 ""Nja kukola nnyo n'okusingawo""; anti nga takyalina ddoboozi."
"Ne ku luno Kiroova ne Bennyameni baamulabula aleme kwekanika kyenkanidde awo, kyokka nga ye tabawuliriza."
Amazaalibwa ge ag'ekkumi n’abiri gaali gasembedde.
Ye yali tafaayo ku kyali eky’okumutuukako kasita wabaawo entuumo y’amayinja agamala nga tannawummula.
"Olweggulo lumu mu kyeya, olugambo lwasaasaanira eddundiro nga akabaate bwe kaali kagudde_ku Bokisa."
Yali amaze akabanga nga ali ku kirombe gye yagenda okukima amayinja n'oluvannyuma agambuse ku windimiiru.
Olugambo terwalwa ne lukakata.
"Waayita eddakiika mbale bubazi enjiibwa bbiri ne zijja nga ziweevuuma n'amawulire nti, ""Bokisa agudde! Tasobola kusituka!"""
Kumpi ekitundu kimu kyakubiri eky'ensolo zonna ku ddundiro zaamasuka bubwa yogayoga ku katunnumba okwali windimiiru.
"Zaasanga Bokisa agaῃῃalamye wakati w'emiti gy'ekigaali, obulago nga bulambulukuse, nga tasobola na kuggya mutwe wansi."
Amaaso ge gaali gatangaalirira nga n'omubiri gwe gubiriridde entuuyo.
Akagezi k'omusaayi kaali kakulukuta okuva mu kamwa ke.
"Kiroova yavunnama ku lusegere lwe n'amuyita. ""Bokisa! Oli otya?"""
"""Gguggwe lye likalunsambulira,” bw’atyo Bokisa bwe yamuddamu nga aweevuuma. ""Si nsonga."
Ndowooza mujja kusobola okumaliriza windimiiru nga nze siriiwo.
Tubadde tukuῃῃaanyizza amayinja mangi
Ndaba era mbadde mbuzaayo omwezi gumu gwokka mpummule.
"Obutakulimba, mbadde nneesunga nnyo okuwummula kwange."
"Ate nga Bennyameni naye bw'akaddiye, ka nsuubire nti banaamukkiriza awummulire kumu nange atere ambeesebeese."""
"""Tuteekwa okufuna obuyambi amangu awatali kulonzalonza,"" bw'atyo Kiroova bwe yagamba. ""Omu ku mmwe adduke agende amanyise Sikiira ebiguddewo."""
Ensolo zonna kirindi zaagubagguba bunnambiro ne ziddayo ku nju y'eddundiro zitere zimanyise Sikiira ebibaddewo.
Kiroova ne Bennyameni be bokka abaasigalawo nga babeesabeesa Bokisa. Bennyameni yamuli ddala ku lusegere. Mu kasirise yamusagganga
Oluvannyuma lw'eddakiika nga kkumi na ttaano Sikiira yatuuka. Yalabika okuba nga ajjudde obusaasizi n'obunakuwavu.
Yagamba mbu Sseruganda Napoliyaane yali ategedde n'okunyolwa kungi obulwa obwali bugudde ku omu ku bakozi b'oku ddundiro abaali basinga okuba abeesigwa. Mbu kati yali akola enteekateeka ez'okumutwala mu ddwalire e Lingidoni ajjanjabwe.
Kino ensolo tezaakisanyukira era kyaziwanika emitima.
Kumpi ekitundu kimu kyakubiri eky'ensolo zonna ku ddundiro zaamasuka bubwa yogayoga ku katunnumba okwali windimiiru.
"Zaasanga Bokisa agaῃῃalamye wakati w'emiti gy'ekigaali, obulago nga bulambulukuse, nga tasobola na kuggya mutwe wansi."
Amaaso ge gaali gatangaalirira nga n'omubiri gwe gubiriridde entuuyo.
Akagezi k'omusaayi kaali kakulukuta okuva mu kamwa ke.
"Kiroova yavunnama ku lusegere lwe n'amuyita. ""Bokisa! Oli otya?"""
"""Gguggwe lye likalunsambulira,” bw’atyo Bokisa bwe yamuddamu nga aweevuuma. ""Si nsonga"
Ndowooza mujja kusobola okumaliriza windimiiru nga nze siriiwo.
Tubadde tukuῃῃaanyizza amayinja mangi.
Ndaba era mbadde mbuzaayo omwezi gumu gwokka mpummule.
"Obutakulimba, mbadde nneesunga nnyo okuwummula kwange."
"Ate nga Bennyameni naye bw'akaddiye, ka nsuubire nti banaamukkiriza awummulire kumu nange atere ambeesebeese."""
"Tuteekwa okufuna obuyambi amangu awatali kulonzalonza,"" bw'atyo Kiroova bwe yagamba. ""Omu ku mmwe adduke agende amanyise Sikiira ebiguddewo."""
Ensolo zonna kirindi zaagubagguba bunnambiro ne ziddayo ku nju y'eddundiro zitere zimanyise Sikiira ebibaddewo
Kiroova ne Bennyameni be bokka abaasigalawo nga babeesabeesa Bokisa. Bennyameni yamuli ddala ku lusegere. Mu kasirise yamusagganga
Oluvannyuma lw'eddakiika nga kkumi na ttaano Sikiira yatuuka. Yalabika okuba nga ajjudde obusaasizi n'obunakuwavu.
Yagamba mbu Sseruganda Napoliyaane yali ategedde n'okunyolwa kungi obulwa obwali bugudde ku omu ku bakozi b'oku ddundiro abaali basinga okuba abeesigwa. Mbu kati yali akola enteekateeka ez'okumutwala mu ddwalire e Lingidoni ajjanjabwe.
Kino ensolo tezaakisanyukira era kyaziwanika emitima.
Okuggyako Mmoli ne Sinobbooli waali tewabangawo nsolo ndala eyali evudde ku Ddundiro lya Bawansolo. Eky'okuteeka sseruganda munnaazo mu mikono gy'abasawo abantu nakyo kyazeeraliikiriza nnyo.
"Nga bulijjo, Sikiira yazimatiza mangu nga Bokisa bwe yali ow'okujjanjabibwa obulungi omusawo w'ebisolo e Lingidoni okukira nga bwe yandijjanjabiddwa ku ddundiro"
"Nga wayise eddakiika nga amakumi asatu Bokisa yaddamu olungubanguba. Oluvannyuma lw'okukikiitana ensolo endala zaasobola okumuyimiriza ku magulu ge, n'asenvula mpolampola okutuuka mu kisibo kye. Yasanga Kiroova amwalidde bulungi obuliri bwe obw'essubi ekkalu"
Mu nnaku ebbiri ezaddirira Bokisa teyasobola kuva mu kisibo.
Embizzi zaamuweereza eccupa y'eddagala erimyukirivu lye zaasanga mu ssanduuko y'eddagala mu kinaabiro. Kiroova ye yalimuwanga emirundi ebiri buli lunaku nga amaze okulya.
"Akawungeezi Kiroova naye yagalamiranga mu kisibo kye ne banyumya, ate nga ye Bennyameni amusagga ensowera. Bokisa yabotolera Kiroova nga bwe yali tafuddeeyo ku byali bimutuuseeko"
Yagamba nti singa awona yali asuubira okuwangaalayo emyaka emirala esatu.Yali yeesunga ebiseera eby'eggandaalo bye yandimazenga mu emu ku nsonda z'ettale eddene.
"Ebyo nno bye byandibadde ebiseera bye ebya leeya ebibereberye mu bulamu bwe bwonna. Yali ategeka okubikozesa mu kwebangula mu by'amagezi, n'okusingira ddala okukwata ennukuta za walifu zonna."
"Bennyameni ne Kiroova baasobolanga okulaba Kiroova mu biseera bya lwaggulo byokka nga bamaze emirimu, ate nga emmotoka eyamuddukira yajja mu ttuntu."
"Ensolo endala zaali mu nnimiro nga zikoola taanipu, nga zirabirirwa emu ku mbizzi. Zaawuniikirira okulaba Bennyameni nga ajja atemerera okuva ku ludda lw'enju y'eddundiro nga bw'awolomera ku ntikko y'eddoboozi lye."
"Gwe gwali omulundi gwazo omubereberye okulaba Bennyameni nga acamuukiridde bw'atyo ate nga ddala gwe gwali omulundi ogusooka ensolo yonna okumulaba nga atemerera, agubagguba."
"Yaleekaanira waggulu nti, ""Mwanguwe, mwanguwe! Bokisa bamutwala!"" Ensolo tezaalinda na mbizzi eyali ezirabirira okumala okuziwa olusa. Zaapirya ppirya lutaliruno yogayoga ku nju y'eddundiro."
"Ddala, ogumotoka ogwali gusikibwa embalaasi ebbiri gwali gusimbye awo mu luggya. Gwaliko aganukuta aganene ku mbiriizi zaagwo. Mu ntebe y'omugoba mwali mukajjaddemu omusajja eyafaanana okuba enkucwa, nga atikkidde akakuufiira ak'ekisasi kyokka nga ka nkuggu."
"Ekirala, ekisibo kya Bokisa kyali kikalu."
"Ensolo zaawemberera ogumotoka nga bwe zireekaanira waggulu nti, ""Weeraba, Bokisa weeraba!"""
"""Basirusiru mmwe, basirusiru!"" bw'atyo Bennyameni bwe yajuukira bawansolo banne nga eno bwe yeekandula era nga bw'asambirira ettaka."
"""Basirusiru mmwe! Temulaba bigambo ebiwandiikiddwa ku gumotoka?"""
Bennyameni ensolo yaziwa mmere ya birowoozo. Zonna zaasiriikirira be cce. Miriyeeri yatandika okugattulula ebigambo.
Kyokka Bennyameni n'amusukuma ebbali. Nga wonna cceccerere Bennyameni yatandika okusoma:
"""'Alifuleedi Simuuni, Omukinjaje w 'Embalaasi era Omufumbi wa Ggaamu, Lingidoni. "
Omusuubuzi w'Amaliba n'Amagumba g'Ensolo
"Atunda Ebiyumba by'Embwa.' Kati mutegedde bino kye bitegeeza? Bokisa bamutwala wa mutta mbalaasi!"""
"Zonna wamu nga nkuyege, ensolo zaatulisa ebiwoobe. Mu kiseera ekyo kyennyini omugoba w'ogumotoka yawujja embalaasi embooko, ogumotoka ne gusimbula mpola mpola okweggyawo."
Ensolo zonna zaguwondera nga bwe zigenda zireekaanira waggulu
Kiroova yeewagaanya n'azikulemberamu.
Gwo ogumotoka gwatandika okugenda nga gwongeza ku mbiro
"Kiroova naye yagaganula ku magulu agaali gagenze gakakanyala n'agusimbako nga akayakkaya. ""Bokisa!"" bw'atyo bwe yakoowoola munywanyi we. ""Bokisa! Bokisa! Bokisa."""
"Kiroova naye yagaganula ku kirabika nga mu kiseera kino Bokisa yali awulidde olwogaano, kubanga obwenyi bwe obwaliko ekibambya ekyeru bwalabikako mu kadirisa k'ogumotoka ak'emabega."
"Kiroova naye yagaganula ""Bokisa!"" Kiroova yayongera okwana. ""Ggwe ono Bokisa! Fuluma! Fulumamu mangu! Bakutwala kukutta!""Ensolo endala zonna zaasaakaanya olwayo nti, ""Fuluma, Bokisa, fulumamu!"""
"Kyokka kati ogumotoka gwali guwezezza embiro, nga guzirese mabega."
Tekyategeerekeka bulungi oba nga ddala Bokisa obubaka bwa Kiroova yali abufunye.
Kyokka oluvannyumako ensolo zaali tezikyalaba bwenyi bwe mu kadirisa wazira okuwulira obuwulizi okusambagala okw'amaanyi munda mu gumotoka.
Yali agezaako okufuluma.
"Ha, ebirwa bifuuka! Waaliwo ekiseera olusamba lwa Bokisa olumu luti we lwali lusobola okwasaayasa ogumotoka ogwo gwonna mu bupapajjo obungi nga obuti bw'ekibiriiti."
"Eky'ennaku ennyo, amaanyi ago gaali gamuwedde; era mu kaseera buseera okusambagala kwagenda kuggweerera n'oluvannyuma ne kusirikira ddala. "
Ensolo zaatandika okuwanjagira embalaasi ensisi z'ogumotoka ziguyimirize.
"""Basseruganda, basseruganda!"" zaalaajana."
"""Temutwala muganda wammwe kutambibwa!"" Naye agadoma gano mu bubuda bwago nga tegayinza kutegeera byaliwo. Gayongera bwongezi ku mbiro."
Obwenyi bwa Bokisa tebwaddayo kulabikako mu kadirisa nate. Ate wano ensolo emu we yaleetera kirowoozo ky'okuggalawo omulyango omunene; kyokka mu ddakiika budakiika nga ogumotoka gwayiseewo dda era nga gubuliddeyo
Bokisa teyaddayo kulabikako nate.
Nga wayiseewo ennaku ssatu zokka ensolo zaabikirwa nga Bokisa bwe yali afiiridde mu ddwaliro e Lingidoni era nga abasawo bwe baali bakoze kyonna ekyali kisoboka okukolerwa embalaasi okulokola obulamu bwe.
Sikiira ye yaleeta amawulire gano amabi. Yalombojja n'agamba mbu ali ku lusegere lwa Bokisa mu ssaawa ze envannyuma.
"""Kye nalaba ndifa nkirojja,"" Sikiira bakira bw'atyo bw'agamba, nga eno bw'asitula ku kirenge okwesangula ezziga. ""Nali kumpi n'endiri ye ku ssaawa ye envannyuma"
Kunkomerero ya byonna nga n'olulimi lwe terukyasituka bulungi yaῃῃamba mu kaama nti ennaku ye yokka yali nti yali agenda okufa nga windimiiru tennaggwa.
"'Mugende mu maaso, basseruganda,' bw'atyo bwe yalaamiriza."
'Mu maaso mu linnya ly'Akeegugungo.
Eddundiro lya Bawansolo Liwangaale! Sseruganda Napoliyaane Awangaale! Napoliyaane bulijjo mutuufu!'
"Ebyo bye byali ebigambo bye byennyini eby'enkomerero."""
Wano nno Sikiira yakyukako mu mbeera.
"Yasiriikirira okumala akaseera, n'asuuliza enziso enjogi muno na muli, nga eyalina gw’ateerera. Yeeyongera n’agamba nti yali awulidde ku lugambo olutaaliko mutwe na magulu olwali lulaalaasiddwa mu kiseera Bokisa we yatwalirwa e Lingidoni."
"Ensolo ezimu zaali zirabye ku gumotoka ogwatwala Bokisa ebigambo ebyali bisoma nti “Omukinjaaje w'Embalaasi"", olwo ne ziwunzika mbu Bokisa yali atwaliddwa wa mutta-mbalaasi"
Sikiira yagamba nti kyali kizibu ddala okukkirizza nti waaliwo ensolo ku ddundiro ezaali ensiru okutuuka awo.
"Mu ddoboozi eryali lijjudde okunyolwa n'okusaalirwa, nga eno bw'atenga omukira ko okubuukabuuka nga bw'adda muno na muli, yeewuunya okulaba nga ensolo ezimu zaali zifeebya zityo omukulembeze waazo omwagalwa,Sseruganda Napoliyaane."
"Yayerula amazima n'agamba nti mu kusooka ogumotoka ogwatwala Bokisa gwali gwa mutta mbalaasi.Mutta mbalaasi oyo y'omu ye yaguguza omusawo w'ebisolo, kyokka omusawo w 'ebisolo nga tannasangulako mannya ga mutta mbalaasi n'okuwandiikako agage."
Bw'etyo ensobi bwe yali ezzeewo.
"Ensolo zaateewulukuka emyoyo bwe zaawulira okunnyonnyola kwa Sikiira kuno. Zeeyongera okuguma bwe zaamanya nti sseruganda munnaazo yali afiiridde mu ssanyu. Kino kyava ku kazigo akanogaavu Sikiira ke yasiiga ku ebyo mbu bye yali alabye ku nfa ya Bokisa: obujjanjabi obw'ettendo bwe yafuna, n'eddagala ery'omuwendo omungi Napoliyaane lye yali amugulidde nga tafa na ku bbeeyi yaalyo ennene."
Ku Sande eyaddirira Napoliyaane yalabikako mu lukuῃῃaana mwe yayogerera mu bumpi ku bulamu bwa Bokisa.
"Yagamba nti kyali tekisobose kuzza mululi gwe okuguziika ku ddundiro, naye nti ekisaaganda ky'ebimuli ekinene okuva ku ddundiro kyali kitwaliddwa e Lingidoni ne kiteekebwa ku malaalo ge."
"N'ekirala, mu nnaku entono eziddirira embizzi zaali zigenda kumwabiza olumbe."
"Napoliyaane yafundikira okwogera kwe nga ajjukiza en solo eῃῃombo za Bokisa eῃῃanzi zino: ""Nja kukola nnyo n'okusingawo"" ne ""Sseruganda Napoliyaane bulijjo mutuufu."" Yazikubiriza nazo zizeemanyiize era zizikozesenga nga ezaazo kubwazo."
Ku lunaku lw'okwabya olumbe ogumotoka gw'omutunzi w'emmere ow'e Lingidoni g waleeta ku ddundiro kkeesi eyalimu ebintu ebitaamanyika bulungi.
Ekiro ekyo waaliwo okukuba embeekuulo n'okuyimba eby'ensusso ebyakomekkerezebwa n'oku- lwana n'okwasa amacupa.
Enkeera embizzi zeebakira ddala oku tuusa ku ssaawa mukaaga ez'omu ttuntu. Kyazuulwa luvannyuma nti zaali zisobodde okufuna ensimbi n’okwegulira kkeesi ya busiki.
Emyaka gyekulungulula
Ebiro byajja ne biyita.
Obulamu bw'ensolo obumpi bwafuumuukanga nga mpewo
"Ekiseera kyatuuka nga tewakyali nsolo n'emu, okuggyako Kiroova, Bennyameni, embizzi ezimu, ne nnamuῃῃona Musa, eyali ekyajjukira ebiseera eby'edda nga Akeegugungo tekannabalukawo"
Miriyeeri yali afudde
"Bbulube, Jjesi, ne Pinca nazo zaali zifudde."
Mukote naye yali afudde
Yafiira mu ddwaliro lya bawaddanga mu kitundu ekirala eky'eggwanga
Sinobbooli yali yeerabiddwa.
okuggyako eri abo abaali bamumanyi
"Kiroova naye yali yeekaddiyidde, nga n'ennyingo ze zikakanyadde; amaaso ge nago gaali gatandise okunyinyibala."
"Waali wayise emyaka ebiri bukya aweza emyaka egikaddiyizibwako, naye nga mpegaano tewali nsolo n'emu ku ddundiro eyali ekaddiyizibbwa"
Ekirowoozo ky'okusalira ensolo enkadde akatundu ku ttale kyali kyerabirwa dda.
"Napoliyaane kati yali kabundi wa sseddume, nga aweza obuzito bwa laatiri ebikumi bisatu mu asatu mu mukaaga."
Ye Sikiira yali agejjuse ekyenkanidde awo nga n'okulaba takyalaba bulungi
"Musajjamukulu Bennyameni ye yekka eyali takyuseeko, wozzi mu kino nti bukya Bokisa afa yali yeeyongedde okuba omuzinzibavu n'okuba omusirise."
"Kati ebitonde ku ddundiro byali byeyongeddeko obungi, newaakubadde nga si nnyo nga bwe kyali kisuubiddwa mu matandika g'Akeegugungo"
Ensolo nnyingi ezaali zizaaliddwa zaamanya Akeegugungo nga akalombolombo obulombolombo. Endala zaali ziguliddwa bugulwa era nga ekigambo
"Kati eddundiro lyalina embalaasi endala ssatu, nga Kiroova ye yookuna."
"Zaali nsolo nnungi, ezijjumbira emirimu gyazo, zisseruganda ezeesigika, kyokka nga mbuta nnyo."
Tewali n’emu ku zo eyali esobola okusoma walifu okusukka ku nnukuta ya B.
"Zakkiri- zanga buli ekyazigambibwanga ku bifa ku Keegugungo ne ku nkola by’Obwawansolo, naddala bwe byabanga bivudde mu kamwa ka Kiroova gwe zaatwalanga nga nnyina waazo; naye kibuusibwa-buusibwa, oba nga zirina kye zaategeerangamu."
Kati eddundiro lyali ggaga okusinga nga bwe lyali libadde: lyali ligaziyiddwa nga lyongeddwako emisiri ebiri Mw. Kingitoni gye yali aliguzizza.
"Ddaaki windimiiru yaalyo nayo yaggwa. Lyalina ekyuma ekiwuula, n’akuuma akalala akasitula. Wampa yali yeegulidde kasimbyobwala nga esikibwa embalaasi emu."
Windimiiru teyakozesebwanga kukola masannyalaze nga bwe kyali kitegekebbwa.
Yakozesebwanga kusa kasooli - ekyafunira eddundiro akavvu k'amagoba akasaamusaamu.
Kati ensolo zaali zeefunyiridde ku kuzimba windimiiru eyookubiri; mbu eyo bwe yandiwedde olwo dayinamo ne ziryoka ziteekebwamu.
"Kyokka ebyejalabyo Sinobbooli bye yali ayigirizza ensolo okulootanga, gamba nga ebisibo ebirimu ettaala zz’asannvalaze ko amazzi amabisi n’agabuguma, oba ennaku ennya ez’ebyoso mu buli wiiki byali tebikyayogerwako"
"Napoliyaane yali abivumiridde, mbu kubanga byali bikon tana n’omwoyo gw'Obwawansolo."
Yakaliriza n’agamba mbu essanyu erya nnamaddala lyali liva mu kukola nnyo na mu buteejalabya.
"Mu kutwalira awamu eddundiro lyalabika okuba nga eryali ligaggawadde, kyokka nga zo ensolo kinneemu tezaali ngagga - oku ggyako embizzi n'embwa."
Kyali kityo lwakubanga zaayinga obungi
Kyokka tekiba kituufu okugamba nti embizzi n'embwa tezaakolanga. Nga Sikiira bw'ataakoowanga
"kunnyo- nnyola, zaalina eby'okukola bingi mu kutegeka ne mukulabi-rira eddundiro."
Emirimu gyazo gyali egy'ekika ensolo endala
"Nga ekyokulabirako, Sikiira yazitegeeza ku nnamunkukumbo w'emirimu embizii kwe zeeserejjeranga buli lunaku. Zaakolanga ku bintu nga ""fayiro”, ""lipoota”, ebyateesebwa"" ne ""memo"
""" Zino zaabanga mpapula engazi ezajjuzibwanga obuwandiike, ate amangu ddala nga zimaze okujjula ne ziteekerwa omuliro mu nkoomi"
Sikiira yannyonnyolanga n'agamba nti emirimu gino gyali mikulu nnyo era mbu singa gyabanga tegikoleddwa nga okubeerawo kw'eddundiro kuba mu lusuubo.

"Zo ensolo endala nga bwe zaali zimanyi, waali tewabangawo njawulo mu bulamu bwazo"
"Ebiseera ebisinga obungi zaabanga njala. Zaasulanga ku ssubi. Zaanywanga mu kyeserero. Zaafaabiinanga nga obwedda mu nnimiro. Mu biro eby'obutiti zaakommo ntwanga empewo, ate nga mu kyeya ensowera zizifuukira kita- lago"
Ezisinga obukadde mu zo zaafuba okutaganjula emivumba gy'obwongo bwazo nga zigezaako okukakasa oba nga kati embeera yaazo yali nnungi oba mbi okusinga nga bwe yali nga Mukote ky’ajje agobwe.
"Kyokka bambi obwongo bwazitenguwa, ne zitasobola kujjukira kintu kyonna. Kale nno nga oggyeeko enkalala za Sikiira ezaalaganga okugenda mu maaso mu buli kantu, ensolo tezaalina kintu kye zaasobola kweyambisa okugeraageranyisa embeera y'obulamu bwazo."
"Weewaawo,tezaalina na biseera bya kudda awo okuteebereza obuteebereza."
"Musajjamukulu Bennyameni yeyekka eyeetendanga okujjukira kalonda yenna w'obulamu bwe obuwanvu. Mu kulaba kwe obulamu bw'ensolo bwali tebubangako era nga tebulibaako bulungi okusinga nga bwe bwali: kulumwa njala, kutuntuzibwa, na kuterebulwa. Eryo lye lyali etteeka ly'obulamu eritajjulukuka."
Newaakubadde nga ensolo zaali mu mbeera eyo naye tezaggwaamu ssuubi.
Okusinga ennyo tezaasuula n'omulundi n'ogumuguti ekitiibwa n'omukisa gwazo ogw'okuba entuuze z’oku Ddundiro lya Bawansolo.
Lino lye lyali eddundiro lyokka mu Bulinda bwonna eryali lifugibwa en solo.
Tewaali nsolo n'emu wadde ebbujje oba emu ku ezo ezaali ziguliddwa okuva ku malundiro g'oku muliraano eteenyumiririzanga mu kino.
"Ate bwe zaawuliranga omusinde gw'omuzinga, ne ziraba bbendera eya kiragala nga yeewuubira ku mulongooti gwayo, emitima gyazo nga gibugaana essanyu n'okwenyumiriza ebitagambika. Olwo nno nga emboozi edda ku biro eby'edda eby'ebyafaayo, ku kugobwa kwa Mukote, ku kuwandiikibwa kw'Amateeka Omusanvu, ne ku ntabaalo ssinziggu abantu mwe baawangulirwa."
"Tezeerabira n'ekimu ku birooto byazo eby'edda. Zaali zikyakkiririza mu Kyetwala ya Bawansolo Majoola gye yalanga, omwana w'omuntu gy'ataali wa kulinnyako kigere."
"Buliba edda n'etuuka, si nsonga oba mangu oba nga ensolo zonna ezaali zikyali ennamu zimaze okufa."
Ensolo zonna ku ddundiro zaali zikyamanyi oluyimba 'Ensolo za Bulinda' era nga zirumuumuunya oluusi n'oluusi mu bubba; kyokka nga tewali nsolo yonna eyali eyinza kwaῃῃanga kuluyimba mu lwatu.
"Weewaawo, obulamu bwazo bwali bwa bugubi, ate"
"Okulumwa enjala kwe zaalumwangamu tekwa- vanga ku kuliisa bantu, abafuzi b'obumbula. Ku by'okukola ennyo kwe zaakolangamu tezaakoleranga balala wazira zo zeene."
Tewaali kitonde na kimu ku zo ekyatambuliranga ku magulu abiri.
"Mu ngeri y'emu tewaali na kimu ku zo ekyayitanga ekirala nti ""Mukama wange."""
Ensolo zonna zaali zenkanankana.
"Olwali olwo mu biro eby’ekyeya, Sikiira n'alagira endiga zimugoberere. Yazikulembera okuzituusa ku katundu k'eddundiro akaali kazise."
Zaaliiranga eyo amalagala g'emiti nga bw'azirabirira.
Akawungeezi Sikiira yaddangayo ku ddundiro naye nga zo endiga zisigalayo kubanga ebiseera byali bya bbugumu.
Eyo nno zaazingulirayo ddala wiiki nnamba nga ensolo endala tezizikubyeko kimunye.
"Sikiira yabeeranga nazo ebiseera eby'emisana ebisigga obungi, mbu nga aziyigiriza oluyimba oluggya."
"Endiga zaali zaakadda. Obudde bwali bwa lwaggu- loggulo nga bwa mukalwe. Ensolo zaali zimalirizza emirimu gyazo, nga ziddayo ku bizimbe by'oku ddundiro"
Zaawulira okukaaba kw'embalaasi nga kuva mu luggya. Eddoboozi lyali lya Kiroova
Bwe yaddamu nate okukaaba ensolo zonna ne zigenda kannagguluba mu luggya zirabe bwegubadde.
Olwo nno nazo kwe kulaba ekipeccu Kiroova kye yali alabye.
"Yali mbizzi nga etambulira ku magulu gaayo ag'emabega. Teyali mulala, wazira Sikiira."
"Newaakubadde yalabika nga eyali agenda okugwa, omuyiga eyali tamanyidde kutambula mu ngeri eno, kyokka yeetengerera bulungi n'adaayadaaya okuyita mu lugya."
"Nga wayiseewo kaseera buseera embizzi endala zaawamatuka okuva mu nju y'eddundiro, nga zisimbye lwa kasota - zonna nga zitambulira ku magulu gaazo ag'emabega. Ezimu zaatambulanga bulungi okusinga ku ndala, emu oba bbiri ku zo ne zirabika nga ezaali zeetaaga okuwanirirwa n'akaggo; kyokka zonna zaasobola okwetooloola oluggya awatali buzibu."
"Ku nkomerero, waaliwo okuboggola kw'embwa okusuffu n'okukookolima kwa sseggwanga enzirugavu. Napoliyaane mwene naye yatuuka nga akangalabadde butengerera ku magulu ge abiri ag'emabega. Nga yeebunguluddwa agabwa ge, yagiranga n'asuuliza enziso ez'entiisa muno na muli."
Yali akutte embooko mu kinuulo kye .
"Ensolo zonna zaasirika be cce. Zonna nga ziwuniikiridde era nga zitidde nnyo, zeekuma akakuukuulu ne zitunuulira embizzi nga bwe zikumba okumalako oluggya."
Kyazirabikira nga ensi eyali yeevuunise.
"Newaakubadde nga zaatyanga nnyo agabwa era nga zaalina n'akalombolombo ak'obuteemulugunya yadde okunenyanga aboobuyinza ka ebe nsonga ki oba ki eyabanga eguddewo, naye ku luno zaabula kata zaasamye obumwa bwazo zeemulugunyize ebyo bye zaali zirabye. Endiga tezaaziganya."
"Mu kiseera ekyo kyennyini, kumpi nga ziringa ezaalina aziduumira, endiga zonna lumu zaababaalira ku ntikko y'amaloboozi gaazo nti: ""Amagulu ana malungi, amagulu abiri ge gasinga! Amagulu ana malungi, amagulu abiri ge gasinga! Amagulu ana malungi, amagulu abiri ge gasinga!"""
We zaasirikira nga eky'okwemulugunyatekikyagasa; anti nga olwo embizzi zonna zimaze okwefubi­ tika mu nju y'eddundiro.
Bennyameni yawulira ennyindo emwekuusiza ku kibegabega.
Bw'akyuka ati nga Kiroova ono. Awatali kwogera kigambo kyonna Kiroova yasika Bennyameni ejjinirizi n'amukulembera okumutuusa ku bbugwe wa sitoowa okwali kuwandiikiddwa Amateeka Omusanvu.
Baamala akaseera nga batunudde mulolo ku bbugwe ne ku nnukuta zaakwo enjeru.
"""Nfumye amaaso,"" Kiroova bw'atyo bwe yawoza. ""Ne bwe nali nga nkyali muto sandisobodde kusoma bigambo ebyo."
"Naye kindabikira nga kati ekisenge kirabika bulala. Bennyameni, Amateeka Omusanvu gakyali ge gamu nga obwedda?"""
Nga gwe mulundi gwe ogusoose Bennyameni yakkiriza okumenya empisa ye n'asomera Kiroova ebigambo ebyali ku bbugwe. Kati waali tewakyaliwo kintu kyonna wazira Etteeka lino limu lyokka.
ENSOLO ZONNA ZENKANANKANA KYOKKA EZIMU ZENKANANKANA OKUKIRA ENDALA.
Oluvannyuma lwa bino byonna kyali tekikyewuunyisa oku­ laba embizzi n'embooko mu mpataanya z'ebinuulo byazo bwe zaabanga zirabirira ensolo endala nga zikola.
"Kyali tekikyewuunyisa okuwulira nti kati embizzi zaali zeegulidde leediyo, zaali ziteekateeka okuyingiza essimu, era nti zaali ziragirizza empapula z'amawulire nga Gambuuze, Kaliisoliiso ne Bulida Eyogera."
"Kyali tekikyewuunyisa okulaba Napoliyaane nga abaalabaala mu nju y'eddundiro n'emmindi ku mumwa. Kyali tekikyewuunyisa okulaba embizzi nga zambadde engoye za Mukote. Ye Napoliyaane yasukumanga kkooti enzirugavu ko ebisiba emikono gy'essaati ebikole mu ddiba ly'ensolo, ne mwana nkampa ez'e- ddiba. Omugongo gwe omuganzi gwo gwattulukukiranga mu kitee- teeyi kya Muky. Mukote ekya liiri kye yayamba1anga ku Sande."
01weggu1o o1umu nga wayiseewo wiiki emu
Zaali zireese ekibinja ky'ababaka b'aba1unzi okuva ku ma1undiro g'oku mu1iraano abaali bayitiddwa bajje ba1ambule Eddundiro lya Bawansolo.
"Baalambuzibwa wonna ku ddundiro. Baasiima bya nsusso byonna bye baalaba, n'okusingira dda1a windimiiru. Ensolo enda1a zaa1i zikoola misiri gya taanipu."
"Zeema1ira nnyo ku mirimu gyazo, kumpi na butayimusa ku mitwe, nga tezikakasa bu1ungi oba zaali zisaanye kusinga kutya mbizzi nantiki bantu."
Akawungeezi ako ensolo zaawu1ira obula1i n'okuyimba nga biva mu nju y'eddundiro.
"Mangwago nga ziwu1idde kintabuli ky'ama1oboozi zaasiiyibwa bya kita1o nga zaaga1a okumanya ekya1iwo, nadda1a nga embizzi n'abantu bwe baa1i basisinkanye mu mwenkanonkano."
"Zassa kimu nga nkuyege, ne zeeku1ula mpo1ampola mu kasirise nga zoolekedde eddembo. Bwe zaatuuka ku muzigo ne zisikattiramu nga zitidde, kyokka Kiroova yazikulembera ne ziyingira."
Zaatambu1a buggereggere yogayoga ku nju omwa1i abagenyi. Ezimu ku zo ezaali empanvu zaa1ingiza mu madirisa ag'omu ddiiro. Zaalaba abalunzi nga mukaaga ko embizzi ez'amannya nazo nga mukaaga nga batudde okwetooloola emmeeza. Napoliyaane ye yali atudde mu ntebe ey'omukulu.
"Embizzi zaagenda ne zikikina1ira mu ntebe, nga omulabi obulabi ayinza n’okulowooza nti zaali zaamu za dda. Abagenyi n'embizzi zikabakyaza baa1i ku kazannyo ka caanisi. Kyokka baakayimirizaamu katono baterebajjuze nate amagiraasi gaabwe."
Jjaagi yayitaῃῃana nga amagiraasi bwe gagenda gajjuzibwa omwenge.
Tewali n'omu eyasobola okulaba ensolo ezaali ziringiriza mu madirisa nga ziwuniikiridde Mw. Kingitoni ow'e Siwuudu yasituka nga n'eggiraasi ye emuli mu ttaano n'abaako by'ayogera.
Yagamba nti ye ne bagenyi banne baali basanyufu okulaba nga ebiseera by'okuteererana n'obutategeeragana byali bikomye.
Waaliwo ekiseera baliraanwa b'Eddundiro lya Bawansolo yali tategeeza nti ye wadde bagenyi banne baalina endowooza eyo naye waaliwo ekiseera baliraanwa abo lwe baayolesanga effutwa n'obukyayi eri bannannyini b'eddundiro lino.
Waaliwo endowooza enkyamu eyali tesaana. Waaliwo obukuubagano. Abantu beeraliikiriranga nti okubeerawo kw'eddundiro erifugibwa embizzi ate nga ze zinnannyini lyo tekyali kya bulijjo era nti kyali kisobola okutabangula emirembe ku malundiro g'okumiriraano.
"Abalunzi bangi baalowoozanga, sso nno nga tebaa- lina na bujulizi kwe basinziira okulowooza batyo, nti eddundiro nga eryo lyali lya kuba kitebe kya buseegu na butaaluufu."
Baakwatibwa entengero nga balowooza nti amayisa ago amabi gaali gajja kulanda gatuuke ku nsolo zaabwe ne ku bakozi baabwe. Okutya okwo kati kwali kumaliddwawo.
"Ku olwo ye ne banne baali bakyalidde Eddundiro lya Bawansolo, ne balambula buli kanyomero kaalyo. Kiki kye baali bazuddeko?"
"Sinkola ey'omulembe yokka, naye era n'empisa ennungi n'obutebenkevu obwali butasangikasangika ku malundiro amalala."
Yali akkiriza nti yali mutuufu okugamba nti ensolo ez'embu eza wansi ku Ddundiro lya Bawansolo zaakolanga nnyo era nti zaaweebwanga emmere ntono nnyo okusinga ensolo endala awantu awalala wonna mu ssaza eryo.
Ye ne bagenyi banne baalina ebintu bingi bye baali balabye bye baali beesunga okutandika ku malundiro gaabwe amangu ddala nga bwe kyali kisoboka.
Kingitoni yafundikira okwogera kwe n’okuggumiza obu- kulu bw'omukwano n’enkolagana ennungi ebyaliwo era ebyali biteekwa okweyongera okubaawo wakati w’Eddundiro lya Bawansolo ne baliraanwa baalyo.
Tewaali kukontana kwonna mu bigendererwa by e’mbizzi n’abantu.
Ebizibu byazo n’eby'abantu byali bye bimu. Emiroboli gy 'eby’abakozi si gye gimu buli wantu?
"Wano we yali atuuse yali anaatera okumokkola ekibalaato kye yali yateeseteese obwedda, kyokka essanyu eryali limubugaanye teryamuganya kukyatulirawo."
Ddaaki nga asobodde oku- fuga enseko ezaabula kata zimuleegulule emimiro ekigambo yakyatula:
"""Mmwe wano mulina ensolo z’embu za wansi okulee- buukana nazo,"
"Nga amaliriza Kingitoni yasaba abaali bamuwuliriza bonna bayimirire nga n'eggiraasi zaabwe bazibenze. Yagamba bw'ati: ""Bassebo, bassebo, ka tunywe ku lw'obulungi bw'Eddundiro lya Bawansolo!"" Waaliwo okukuba emizira egy'okumukumu, okusambiza n’okusambirira ebigere."
Napoliyaane yabuguumirira ekyenkanidde awo nti yava we yali atudde n'agenda akontanye eggiraasi ye n'eya Kingitoni nga tannagikaliza.
Nga encaakaali ekkakkanye Napoliyaane eyali akyayimiridde yategeeza abagenyi be nga naye bwe yalina obugambo obutono bwe yali ayagala okubasuulayo.
"Nga bulijjo, okwogera kwa Napoliyaane kwali kumpi nga tekulandagga."
Yagamba nti naye yali musanyufu okulaba nga ebiseera eby'obutategeeragana byali bikubiddwa enkoona.
"Okumala ekiseera waaliwo eῃῃambo zeyalowooza nti omulabe ye yali azisaasaanyizza nga zirumika mbu endowooza ye, yye ne banne, yali ya kavuunike. Eῃῃambo zino era zaali zigamba mbu yali agezaako okusiikuula obwegugungo ku malundiro g'oku miriraano."
Bino byonna byali bya njwanjwa! Kye yali yettanira okuva edda n'edda kwe kuba n'enkolagana z'eby'obusuubuzi ennungi ne baliraanwa.
Eddundiro lino lye yali aweereddwa ekitiibwa okukulembera lyali lya bwegassi. Ebyapa byalyo bye yalinako obuvunaanyizibwa okutereka byali bya mbizzi zonna twekobe.
Napoliyaane yeeyongera n'agamba nti yali takkiriza nti obuteereranyi obw'edda bwali bukyaliwo. Yagamba nti waaliwo enkyukakyuka ze yali akozeewo nga ky'aluubirira kwe kunyweza obwesige wakati we n'abantu.
"Gamba, mpegaano nga ensolo zirina omuze ogw'ekisiru ogw'okuyitiῃῃana mbu ""Sseruganda."" Kino kyali kiteekwa kukoma mbagirawo. Waaliwo n’akalombolombo akalala ke yali tamanyi ntandikwa yaako: ensolo okusimbanga olw a kasota buli lwa Sande ne ziyitanga mu maaso g'oluwanga lw'embizzi olwali luwanikiddwa ku muti."
"Kino nakyo kyali kya kukoma. Oluwanga lwo lwali luziikiddwa. Ekirala, oboolyawo nga abagenyi baali balabye bbendera eyeewuubira ku mulongooti."
Okuva olwo n'okweyongerayo bbendera yali yakubanga ya kiragala mwereere. Waaliwo ensonga emu yokka gye yali ayagala okuwabulamu Kingitoni.
"Mu kwogera kwe kwonna yali akozesezza erinnya ""Eddundiro lya Bawansolo."" Weewaawo yali tasobola kumanya linnya ttuufu kati Napoliyaane yali akirangirira omulundi omubereberye nti erinnya ""Eddundiro lya Bawansolo"" lyali lidibiziddwa."
"Okuva olwo n'okweyongerayo eddundiro lyali lyakuyitibwanga ""Eddundiro ly'e Mandule"" – erinnya lyalyo ettuufu eryasooka."
"Nga afundikira okwogera kwe Napoliyaane yagamba bw'ati: ""Bassebo, nange nja kukola nga Mw. Kingitoni, naye nga njawukanako katono. Mubenge amagiraasi gammwe. Kale katunywe ku lw'obulungi bw'Eddundiro ly'e Mandule!"""
"Kyokka mu kulaba kw'ensolo ezaali wabweru nga zeerolera ekipeccu kino, waaliwo ekitaali kya bulijjo."
Kiki ekyali kikyusizza ku ndabika y'obwenyi bw'embizzi?
Kiroova yatemereza amaaso ge agaali gafumye nga agazza eno n'eri.
"Embizzi ezimu zaalabika okuba n'obulevu butaano, endala buna, n'ezindi busatu."
Naye ate kiki ekyo ekyalabika okuba nga kisaanuuka ate nga bwe kikyuka?
Emizira bwe gyasiriikirira embizzi n'abagaenyi baazo ne baddamu okuzannya caanisi. Ensolo nazo ne zeemulula mpola kiserebetu zigende.
Kyokka zaali tezinnatambulako yadde yaadi nga abiri ne ziyimiriramu.
Zaawulira olwogoolo okuva mu nju.
Zaddayo bunnambiro ne ziringiza mu madirisa nate.
"Ddala, abagenyi ne bakabakyaza baali bayomba."
"Baali bajojoolikana, bakuba emmeeza, bookyagana amaaso agateesigaῃῃana, era nga beekangabiriza. Entabwe yafaanana okuva ku kya Napoliyaane ne Kingitoni okusuula bucaanisi obufaanagana."
Amaloboozi kkumi n'abiri amasunguwavu gaali galeekaana bumu. Waali tewakyali kubuusabuusa ku kyali kibadde ku bwenyi bw'embizzi.
"Ensolo ezaali ziringiza mu madirisa zaagiranga ne zitunula ku mbizzi ne ku bantu, ate ku bantu ne ku mbizzi, nate ku mbizzi ne ku bantu; zaali tezikyasobola kwawula mbizzi kuva ku bantu."
Museenene 1943 - Mukutula 1944

























































































































































































































































































































































































































































































































































































































































































































































































































































































